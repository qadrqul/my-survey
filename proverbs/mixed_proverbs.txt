Көңүл — сөздүн сандыгы.
Сагызган сактыгынан өлбөй, суктугунан өлөт.
Байгамбар барына азыр (ыраазы), жогуна кайыл.
Асылуу казан — бышылуу аш.
Кандын да бир татым тузу кемиптир.
Эр башына кун (же иш) түшсө өтүгү менен суу кечет.
Колу жокко найзанын кереги эмне.
Ойлобой сүйлөгөн оорубай өлөр.
Аз сүйлө, көп тыңда.
Жалкоонун иши аз, себеби көп.
Эмгектин түбү — ыракат, эринчээкке конбойт бак.
Байдасыз билим — жаансыз булут.
Ашы жок үйдү ит да сүйбөйт.
Сайма сая албаган ийне тандайт.
Ачка турганча айранга нан сындырып жеген артык.
Жумуштан качып жашынган жаман, жалкоолук күчөп, ашынган жаман.
Сүйлөсө тилинен бал тамат.
Жардылыгын жашырган байыбайт, жалгыздыгын жашырган көбөйбөйт.
Чоркок киши төөнү жаза минет.
Жыландын сырты жумшак болсо да, ичи заар.
Жаман — эки аяк аш ичсе, бир аягы башына жүк болот.
Зыкым бай кедейден жарды.
Өнөр алды — кызыл тил.
Душмандын өлүмүн тилегиче, өзүңдүн өмүрүңдү тиле.
Майда жандык көзгө көрүнбөйт.
Бокту чапса бетке чачырайт.
Аксак да асманды тепкиси келет.
Берерге акчаң болбосо, молдо үйүңө да кирбейт.
Чатактын чырын калыс чечет.
Эки жакшы баш кошсо — ырыс, бир жаман менен бир жакшы баш кошсо — дурус, эки жаман баш кошсо — күн сайын уруш.
Молдонун селдесине чок түшсө, эшендин этегине от кетиптир.
Жумурткадан кыр тапкан кудайым.
Түлкү алган итке сый жок.
Коркунучтан келе элегинде корк.
Арстан кумурскадан коркот.
Жоош төө чуудаларга жакшы.
Атын билгенче затын бил.
Акмакты сыйласаң, абийириңди төгөт.
Ойноп айтса да, оюндагысын айтат.
Агыбайдын тонундай аңтара салба (ала салдырып).
Куру аякка бата жүрбөйт.
Көздөн көңүл көрөгөч.
Кээ бирөө жайын айтам деп, баарын айтат.
Катындан башка душман жок, койнуңда жатып билинбейт.
Энеге баланын алалыгы жок.
Пулу бардын — кеби он, пулу жоктун — кеби тоң.
Күлүк жардыга туулуп, байга токтойт.
Каракчы бол, ууру бол, эсеби менен бол.
Сокулуу катын зор катын, сокусуз катын кор катын.
Ашыгып айтсаң да, ашыра айтпа.
Жылкыны имерсе, качагаан жылкы өзү эле четке чыгат.
Эмгекчинин — эмгеги байлык, билимдүүнүн — пикири байлык.
Жаманга берсең кызыңды, алтын башы кор болот.
Жүйөсүн таап жумуш кыл, жерин таап тыным кыд.
Эркек үндүү аялдын уяты жок, катын үндүү эркектин кубаты жок.
Тоодой сөздү бергенче, берметтей ишти бер.
Осмо кетет каш калат, суулар кетет таш калат.
Пейли кеткен пенденин казанынан аш кетет.
Бай кийсе, «куттуу болсун!» дейт, кедей кийсе, «кайдан алдың?» дейт.
Мөмөсү жок дарактан, жапайы өскөн тал жакшы.
Айтып коюп кылбаганы — кесирленгени, берип коюп кайра алганы — эсиргени.
Аяшар тууган болбосо, акырын сүйлөп жатка жак.
Төркүнү бар сөзүң болсо, төркүнүн көрсөтө айтпайсыңбы.
Кары алжыса — жаш баладай.
Катының жаман болсо мейманың кетер, уулуң жаман болсо ыйманың кетер.
Азаматтын азганы — көчкөндө жөө басканы.
Жумшак жыгачты курт басат.
Бала суу төксө, андан чоң тайып жыгылар.
Коркоктун баары корунчаак.
Тузу аз болсо туздалар, тузу көп болсо бузулар.
Ооруну кенебеген өлөт.
Жакшы аттын жалын сактагыча, жакшы жигиттин арын сакта.
Жаңы дос келгенде, эски достун көзүнөн жаш чыгат.
Кушту жырткыч кылган тырмагы, кишини сүрдүү кылган мансабы.
Ооруну жашырсаң, өлүм ашкерелейт.
Көп кайгырган - дартка чалынат.
Бай болгон адам ток болот, мас болгон адам шок болот.
Кеселди жашырса, өлүм ашкерелейт.
Жылуу сөз жылытат, суук сөз муздатат.
Ачка менен токтун ортосу жарты нан.
Бел бекчейсе, көз чекчейет.
Жаңылыкты ач өсөсүң, жаңылсаң өчөсүң.
Бүгүнкүңдү эртеңкиге калтырба.
Береке байда эмес — элде, кетмендеп иштелген жерде.
Ат эрдин канаты.
Коёнду камыш өлтүрөт, азаматты намыс өлтүрөт.
Мактанып айтса байдыкы эп, курап айтса кулдуку эп.
Жазгы муздун жабыктайынан кач, күзгү муздун күзгүдөйүнөн кач.
Отту үйлөсө — өчөт, коңшуну көөлөсө — көчөт.
Адамды билиш үчүн аны менен бирге үч пуд туз жеш керек.
Сен, сен деген селейет.
Билимдин күчтүүсү — адамдык.
Ит — тойгон жеринде, куш — конгон жеринде, ат — көнгөн жеринде, эл — туулган жеринде.
Эл өмүрүн үлгү туткан киши караңгыда чырактуу.
Баш канжыгада, кан — көөкөрдө.
Жакшыга жут жок, жаманга кут жок.
Бала адамдын канаты.
Чечинген суудан кайтпас.
Оң колуңдун ачуусу келсе, сол колуң менен карма.
Жеңишке жеткен бактылуу, жерине берип бактыны.
Кудай ураар жигитке кумгандай жүрөк жаралат.
Тамак көрсө күлкүсү келет, китеп көрсө уйкусу келет.
Бир чайнасаң — май чайна, былчылдасын оозуңда.
Жыргайсыңбы, куурайсыңбы — жашоо керек.
Кудайдын көзү түшкөнгө, пайгамбардын сөзү түшөт.
Биз да катын болорбуз, капка таруу саларбыз.
Айда айыл болбойт, күндө коңшу болбойт.
Атасынан баласы ашып түшпөсө, акыр заман болот.
Көздүн курчу болот, сөздүн мурчу болот.
Баласыз өрдөк талпынса, жез канаты куу болот.
Баштоочу болсо, коштоочу табылат.
Бар болсо — айымчылык, жок болсо — кайырчылык.
Жыртык үйдүжел табат, калпычыны эл табат.
Итке темирдин баркы эмне.
Бай малын айтат, кедей несин айтат.
Өзүндө турса айып, кимге барасың кыңырайып.
Сүйбөс конок төргө өт.
Эрдиги тоодой, кеңдиги көлдөй.
Кагыша берсе, май түшөт.
Боюңа мактанба, оюңа мактан.
Ат жаманы маңгел, жер жаманы аңгел.
Кузгун тарп көрбөсө, жүрө албайт.
Жазгы суук жандан өтөт.
Амал ашынса — уу.
Сөзгө баатыр, ишке — бакыр.
Чапкан сайын көз чыкпайт, айткан сайын кеп өтпөйт.
Ит жарасын жалап сакайтат.
Күзгү муздун күзгүдөйүнөн качпа, жазгы муздун жабыктайынан кач.
Башың баш, багалчагың кара таш.
Сөз маанисин билбеген сөзгө калат.
Тишиң барда таш чайна.
Өзүн сактай билген, абийирин барктай билет.
Аялдын акылын жесиринде көр, баланын акылын жетиминде көр.
Ат — мингендики, тон — кийгендики, аял — тийгендики, эр — элдики.
Ашка тоймок бар, жашка тоймок жок.
Өтүкчүнүн өтүгүнүн такасы жок, уз зайыптын күйөөсүнүн жакасы жок.
Кашаң аттан көрө, моюнча тана жакшы.
Жер — казына, суу — алтын.
Аракети көп, берекеси жок.
Күч айласын билбеген көчтө көлүк өлтүрөт.
Жекен жеринде көгөрөт, эр элинде көгөрөт.
Оорудан (кеселден) чанчуу жаман, кептен каңкуу жаман.
Аздын атасы бар, көптүн батасы бар.
Жамандык жерге жатпайт.
Караганга чымчык корголөйт.
Тамак үчүн асмандагы куш торго түшүптүр.
Малыңжакшы болгончо, базарыңжакшы болсун.
Мал кадырын билбесең, жөөчүлүк берер жазаңды.
Өткөндөр барктабаса, тирүүлөр даңкталбайт.
Өтүкчү өтүккө жарыбайт, уста балтага жарыбайт.
Жакшынын аты жакшы.
Аш кадырын ачыккан билет, жок кадырын тарыккан билет.
Аталардын иши балдарга үлгү.
Көпчүлүк жөөлөсө, канкор кан өкүмүн коёт.
Ээси эки кылам десе, эгем бир кылат.
Айдан го түңүлдүм, эми күн аман болгой экен.
Жаман — каап сүйлөйт, жакшы — таап сүйлөйт.
Жаман сөз доого калтырат.
Жамандан тон кийсең, тойдо доолайт.
Пейли жакшы кем болбойт.
Жаман жайын айтам деп, баарын айтат.
Өөдө кетсең — бөрү жейт, ылдый кетсең — ууру алат.
Чын жакшыга жолуксаң, суу ордуна бал берер, чын баатырга жолуксаң, сен үчүн ал жан берер.
Коңшунун азары болсо да, безери болбойт.
Өмүрдөн жамандык күтпө, өлүмдөн жакшылык күтпө.
Өз үйүңдө ашың болсо, киши үйүндө кашың барбы.
Бийлик жаратканда андан кийин элде.
Ит ичпеген аштан үмүт этет.
Тил — душман, акыл — дос, тиш — коргон.
Он эки пайгамбардан, бир кудай өтүптүр.
Жел жүрбөсө, чөптүн башы кыймылдабайт.
Эртеңкинин эрте — кечи жок.
Өз өзүнө тартат.
Жамандын өзү да өлөт, кою да өлөт.
Арзандын тузу татыбайт.
Билек бирге болсо да, манча (же бармак) башка, тилек бирге болсо да, жүрөк башка.
Мингениң жакшы ат болсо, алысты жакындай көр.
Балык жеген багышпайт, пейили кеткен бекишпейт.
Таң сүрө иштегениң — таалай, бакыт издегениң.
Бирөөнүн элинде султан болгончо, өз элинде ултан бол.
Чакмак (оттук), чакмакгы атка берген акмак.
Суу да алла тааланын колунан бүткөн.
Даам таткан кудугуңа түкүрбө.
Жайында жаткан, кышында катат.
Өз агасын агалай албаган бирөөнүн эшигин сагалайт.
Жамандыгы болбосо, жат дегениң жок нерсе.
Жамандан жакшы болду деп кубанба, жакшыдан жаман болду деп кайгырба.
Мал таштан катыкка, боктон сасыкка бүтөт.
Элдин көзү көп (болот).
Достук барча байлыктан абзел.
Максаты бийик — алдатпайт, кыялы күлүк — карматпайт.
Адам өзү карыса да, көөдөнү карыбайт.
Алганыңа сүйүнбө, ардагына сүйүн.
Ормон опуза.
Тили — бал, жүрөгү — муз.
Жакшы атка жаман ат, жалы менеп теңелет.
Башка келген балаага, кулак — мурун садага.
Койду курбан бүлдүрөт, элди султан бүлдүрөт.
Наны жок чайдан без, кайыры жок байдан без.
Бакыт деген сымап, кырсык деген уйгак.
Эл ырысын — эл таңдайт.
Толкунсуз суу болбойт, кайгысыз эл болбойг.
Эки тизгин, бир чылбыр, эптүү киши колунда.
Бирөөнүн кеңешин ук, бирок өз күчүңө ишен.
Менменсингендин тобосу жүрбөйт.
Жакшы ат жанга шерик, жакшы ит малга шерик.
Уулсуз ата — канаты кыркылган куш.
Жаш төккөндөн көрө, маңдай тер төк.
Эмгектен арыктаган, түшүмүнө семирет.
Жаман кушту жакшы бакса шумкар болот.
Аңгеме музоо эмизер, музоо таяк жегизер.
Бакпаса мал кетет, карабаса катын кетет.
Кудай кошкон куда болот, пайгамбар кошкон дос болот.
Алтын дат болбойт, жакшы жат болбойт.
Кыз энеден үлгү албаса чоркок болот, уул атадан үлгү албаса коркок болот.
Күйөө келсе — кыз даяр, жүйөө келсе — баш даяр.
Ач көздөн карыз сураба, сукка карыз бербе.
Жакшыны сөз ээрчийт, жаманды чөп зэрчийт.
Кыздын сырын төркүнү билет.
Сойгуң келсе малдын семизин сой, арыгын ордуна кой.
Ийгиликке — сүйгүлүк.
Түз кишиге жүз киши жакын.
Өз күчүңдүн өлчөөсүн, өзүң билбей ким билет.
Бою бир карыш сакалы миң карыш.
Бура сүйлөгөн сөз күлөөргө жакшы, булкунган ат минээрге жакшы.
Сөз атасы — ыр, сөз катасы — чыр.
Күүсү жанбас заман жок, күчү кайтпас адам жок.
Уй териси тон болбойт, урушкан киши чоң болбойт.
Жору томого кийгендей.
Жакшы катын — үйдүн көркү, жакшы чапан — тойдун көркү.
Акылдын азы айып, чачтын агы айып эмес.
Көп сүйлөгөн маңгилер, көзгө кирген тикендей.
Катыны менен урушкан, кайнына салам бербейт.
Жер тойбой — эл тойбойт.
Ушак уксаң унутуп сал, эстүү айтылган кеңешти эсиңе сал.
Өскөн жер — өз эне, өзгө жер — өгөй эне.
Коогалуу күн кезек күттүрбөйт.
Өөдө чыксаң бөрү жейт, ылдый түшсөң ууру алат.
Ачуулуу башта акыл жок.
Уул жаманы уйгак менен тең.
Ырайына жараша ыйманы.
Бура сүйлөгөн сөз күлөөргө жакшы.
Эр энөө болот.
Жалгыз аттуу жарышчаак, жаман катын урушчаак.
Дөөлөтү башта турганда, ким күркүрөп жүрбөгөн.
Өзүңдү өлгөнчө билбейсиң, кишини кирип чыкканча билесиң.
Кыз калыңсыз болсо да, каадасыз болбойт.
Жакшы адам улууну ак дилинен урматтайт, кичүүнү орду менен ызааттайт.
Жайкы жамгырга, кышкы күнгө ишенбе.
Устукан мүлжүбөй этке тойбойт, коно жатпай кепке тойбойт.
Аккан сууда арам жок.
Камгак өзүн жанмын дейт, камкөш өзүн канмын дейт.
Кийиз чоюлат, кичине чоңоет.
Чакырылган жүз конок үчүн — бар, чакырылбаган бир конок үчүн — жок.
Сырты жалтырак, ичи калтырак.
Элге ылайык эр туулат, эрге ылайык ат туулат.
Жакшы болом десең, жакыныңа жан тартпа, бактылуу болом десең, башка адамга көз артпа.
Жакшынын сөзү таш эритет, жамандын сөзү баш чиритет.
Кетмен чапкан нанын жейт, ууру кылган жанын жейт.
Түлкү ийнин карап үрсө котур болот.
Ачтын тогу болот, бардын жогу болот.
Бозойдун мыйыгынан күлгөнү — селкинин оюн билгени.
Элине моюшкан азамат душманына тизе бүкпөс.
Акмак эл мени билбейт деп наалыса, акылдуу элди мен билбейм деп наалыйт.
Бетеге кетет, бел калат, бектер кетет, эл калат.
Чирикке чымын үйүр.
Жакшы аял алгандын тою үйүндө.
Эрди-катын бир төшөктө жатып, эки башка түш көрөт.
Мал ээси — машайык.
Туура сөз (кеп) — тууганга жакпайт, катуу айткан — катынга жакпайт.
Оозунан жаңылган турбайт, бутунан жаңылган турат.
Акылдуу бала — элпек, акылсыз бала — тентек.
Өзүн — өзү билет, өтүгүн төргө илет.
Кулжанын куулугу «түшөт» деп, түлкү ачка өлүптүр.
Ташчы ташты тешет, айың башты тешет.
Эч өнөрүң болбосо, көмүр өчүр, тал аарчы.
Бай жегени уча менен куймулчак, кедейдики өпкө менен кекиртек, шыйрак менен шыймылчак.
Ата — балага сынчы.
Карап койсо «сүйдү» дебе, күлүп койсо «өптү» дебе.
Тили тайгактын, оозу айгак.
Жүз, жүзгө жеткенде кудайдан күдөрүңдү үз.
Дос (тууган) күйгүзүп (же күйдүрүп) айтат, душман сүйгүзүп (же күлдүрүп) айтат.
Жаш жыгач отундан жаркырап күйгөн тезек жакшы.
Дүнүйөкөр — дүнүйөнүн кулу.
Тил акыл талаасы (же акылдын жарчысы).
Жазганды өчүрө албайсың.
Жаз жамгыры ылай болбойт, ууру күчөп бай болбойт.
Пейли жакшыны кудай табат, пейли жаманды ит кабат.
Адамды кийминен тааныбайт, ишинен тааныйт.
Керооз сөздө кырсык көп.
Кандын башын кан жутат, кардын башын кар жутат.
Ачууну таттуу кылган — туз, алысты жакын кылган — кыз.
Бекер алгандын берекеси болбойт.
Жакшы сыйлайт дили менен, жаман кыйнайт тили менен.
Аттан аттын неси артык, аша баскан изи артык.
Кескен бычак сөөккө токтойт, кесирлүү сөз жүрөккө токтойт.
Карышкыр картайса — итке күлкү, молдо картайса митаам түлкү.
Бактың ашкан убакта карганы салсаң каз алат.
Доңуздун санын иттен аяба.
Эт жокто — карын, эл жокто — барың.
Алганың көөнүн кирдетпе, «атаң» деп бизди тилдетпе.
Уурунун катыны да уурдалып келген.
Ак сооттун жакасы бар, жеңи жок, чын жакшынын ачуусу бар, кеги жок.
Жолго чыксаң шайлан, бел — бооңду байлан.
Жокту керек таптырат, өйдө — төмөн чаптырат.
Көпкө белгилүүнү келиштирип айтуу кыйын.
Соодагер өтүгүн майлайт, өтүгү көчүгүн майлайт.
Булбулдун доошун эшитпей, буралып талаа ачылбайт.
Эликтин мойнун ок кесет, эрдин мойнун жок кесет.
Сөзү калса талаада, өзү калат балаага.
Жакшылыгын алса — кут, жамандыгын алса — жут.
Өмүр бизден өтүп кетсе, эл эмгектен эскерсин.
Айран ичкен алсырайт, кымыз ичкен кансырайт, эрке бала көч үстүнөн нан сурайт.
Жакшы тилек — жарым ырыс.
Эр канаты — ат.
Душманга кекти кетиргенче, денеден башты кетирген артык.
Эшек сайда заңкылдайт, малым болсун баткакта.
Карыган мышыкка, өлүү чычкан туш келет.
Таза үрөндөн өнгөн дан, дыйканды байытат.
Ач кулактан — тынч кулак.
Адамча туулуп, айбанча жашаба.
Кыйналыштын артында жеңилдиги болот.
Эл көрбөгөн шумдукка, эл көрбөгөн жаза керек.
Акылдын көзүндөй тунук бол, акындын сөзүндөй сылык бол.
Байталга күнүң түшсө да, байга күнүң түшпөсүн.
Келин жаман эмес, келген жери жаман.
Адамдын ардуусу тырышчаак болот.
Чала жорго жол бузат, чала молдо эл бузат.
Өгөй эне көрүндө жатып кол булгайт.
Сарттын ашына күйгөнчө, атаңдын башына күй.
Бирөөгө ор казсаң, өзүң түшөсүң.
Май жок, ун болсо, казан сурап келип куймак куюп берет элем.
Жабуу астында жал калат, жал калбаса, жан калат.
Ооздун жели опаа болбойт.
Кыска жип же байлоого келбейт, же күрмөөгө келбейт.
Атанын мээри түшкөнгө адамдын каары түшөт.
Жаман жүргөн киши өзүн билбейт, башка бирөөнү назарына илбейт.
Ишке чабал тагдырына таарынат.
Жардынын жети каңшаары бар.
Өнөрлүүжурт — амалдуу.
Жамандын жан жыргатары — уйку.
Акча тапкан бай эмес, акыл тапкан бай.
Сыр аяктын сыры кетсе да, сыны кетпейт.
Кылычты ар ким байланат, чабарына келгенде, кандай киши шайланат.
Каруусуз кишинин кайраты бекер, кайратсыз кишинин айбаты бекер.
Шыбыр кеп эмес, шыйрак эт эмес.
Жолоочунун үзөңгү боосу алты кабат, кулу — бийин ким билет.
Жейин десе — тиши ооруйт, берейин десе — ичи ооруйт.
Итти сыйласаң, төрдү (же килемди) булгайт.
Мактанчаак кысыр уйду саайт.
Ар ким кычышкан жерин өзү билет.
Кеңешчү болсок ыраак бар.
Башына тартса — аягына жетпейт, аягына тартса, башына жетпейт.
Жакшы болуучу балаңды соодагер кылба.
Эрден кийин сый жок, энеден кийин төркүн жок.
Пейли жакшы кем болбойт, пири болбой эл болбойт.
Бербегенди берип уялт.
Согумдун башы — чечемдин ашы.
Байдан май чыкса, кедейден туз чыгат.
Талпынбай тилекке жетпейт.
Алладан буйруксуз кумурсканын бели сынбайт имиш.
Мал арыгы семирет, жер арыгы көгөрөт.
Мурдуңа ченеп бышкыр.
Бычак канча өткүр болсо да, өз сабын жонбойт.
Акылдашкан сагызган, айгыр алат.
Түн — бакырдыкы.
Тирилигиң — зор дөөлөт.
Жаманга жалынба, жакшыга таарынба.
Ойноп айтам деп, оюндагысын айтып алыптыр.
Опсуз баатыр жоого түшөт.
Жеке өтүктүүгө жете албайт, соору өтүктүү бата албайт.
Четтен келген жоону тилге келтиргин, ал тилге келбесе, кылычыңды тос.
Саман өрттөнүптүр десе, Самарканды жоо чааптыр дейт.
Олуя да жакынын колдойт.
Коңшусу жаман үйүн сатат.
Өзүмчүл өргөөгө батпайт.
Эки шумкар талашса, бир кузгунга (же каргага) жем болот.
Дос табылбайт, акча табылат.
Соолгон көлгө бака айгыр, тул катынга жалчы айгыр.
Оңко оюн бузат, тентек жыйын бузат.
Ырыс алды — ден соолук, андан кийин ак жоолук.
Жылкычы болгон бээ багат, жылас болгон төө багат.
Кыздын кыздай болгону.
Жалганчынын чын сөзү жалганга кетет.
Ачтын оюн ток билбейт, жоктун оюн бай билбейт.
Хан болбосо эл уюбайт.
Капаңды жарыңа айт, калса курбуңа айт.
Котурдун үстүнө чыйкан, кокуйдун үстүнө наалат.
Бороонду тоотпой боорун тоспогон муздак желден коркот.
Ачкага аш бышыртпа, үшүгөнгө от жактырба.
Жакшыны көргөн, жаманды бөлгөн — бул акылмандык.
Сыпайы сырын жашырбайт.
Калкыма нарк болсун, уулума барк болсун деген тура.
Суу — жерге, илим (билим, байлык) — элге.
Өлөң төшөк өз үйүң, киндик каның тамган жер.
Кийгени топу, өзү мышык сопу.
Жоон болсоң капкурсак дейт, ичке болсоң — жылан жуткан жип курсак дейт.
Өлүп тапкан баламды өрдөк чокуп өлтүрдү.
Жаштык бар жерде жалын бар.
Ырыс качса, бакыт конбойт.
Душманын аяган кийин өкүнөт.
Жаман катын — күндө уруш.
Молдонун селдеси ак, жүрөгү кара.
Ат аяган арыбайт, аш аяган жарыбайт.
Келген — дөөлөт, кеткен — мээнет (же келген — байлык, кеткен — кедейлик).
Карызсыз кедей — бай кедей.
Сүйүүнүн көзү сокур.
Ийне көзүнөн сынат, чечен сөзүнөн сынат.
Боло турган азамат болоттон кылыч байланат.
Өзгөнү айтаарда өзүңдү ойло.
Үрүмчүдө үкөм бар, ал да мендей пекене.
Аңкоо азаптан, кайсар мазактан кутулбайт.
Боздоп улуйт тууган жердин шамалы, боор толгоп учуп — күйүп жаналы.
Дарактын жемиши көп бөлсө, шагы ошончо ийилет.
Дос тапмак арзан, аны күтмөк кыйын.
Ала жылкы жоголбойт, арамза адам оңолбойт.
Билген таап айтат, билбеген каап айтат.
Айран сурап келсең, аягыңды жашырба.
Үшүгөндү — шишиген жетелейт.
Журт арасы — темир талкуу.
Катын бийликке жетсе азынат.
Көкөлөй учат көк кытан, дүнүйө жалган бир тутам.
Бар не дедирбейт, жок не жедирбейт.
Тил башты багат.
Сабаасына жараша (карай) бишкеги, сакалына (мурутуна) жараша (карай) искеги.
Турмуш ажарыңды да, базарыңды да ылгабайт.
Тил албасты жумшаганча, тына — тына өзүң бар.
Түлкүнүн адамдан бир эле амалы кем.
Теңирим бир жааса, терегим эки жаайт.
Дүнүйө адамды таппайт, дүнүйөнү адам табат.
Куйтунун үйү күйөт.
Катыны жакшы жигиттин кайда жүрсө көөнү ток.
Чабышта жоо аяган өзү жаралуу.
Ийри жыгач түз болот — тезге салып мордосо, душманына кор болот — өз тууганын кордосо.
Жанжемил, мурч жанга — тынч.
Айтпай келген конок, душмандан жаман.
Күчтүү менен күрөшпө, таалайлуу менен тартышпа.
Жигит болсоң бекем болгун, чириген талдай бош болбой.
Бою пекененин — үнү бийик.
Алын билбеген, алекке түшөт (алек).
Данектүү болсун сөз, дарактай өнүп өс.
Дүйнөдө санаа күлүк.
Махабатта акыл бей тарап, жүрөк сот.
Кембагалды төө үстүнөн ит кабат.
Сүйүү башталган жерде, акыл аягына чыгат.
Бирөөгө нан кайгы, бирөөгө жан кайгы.
Бир жакшылык, бир жамандык унутулбайт.
Кырсыкты адам баласы күн мурунтан билбейт.
Мергендерде бараң бар, кол кайырсыз сараң бар.
Жол азабы — көр азабы.
Чын жакшынын ачуусу бар, кеги жок.
Адам болуу арзан, адамды билүү кыйын.
Жаак жаңылаар, туяк мүдүрүлөөр.
Эл бийлөөгө амал керек миң — түмөн, ошентсе гана ачылмакчы түн — туман.
Бар болсо бакмагы кыйын, жок болсо тапмагы кыйын.
Көнбөгөн жер — көрүстөн, көнгөн жер кемби бейиштен.
Эр бөрү жолдуу.
Бир үйдүн ашы бир үйгө сонун.
Тулпардын үйүрү бир болсо да оттоосу башка.
Жабагыны тай болбойт деп кордобо, кыштан чыкса мал болот.
Мартчылык ар кимде болбойт, сараңдыктын капшыты толбойт.
Талаалуу жерде тоо болбойт, жакшы элде доо болбойт.
Сөздү — сөз жыгат.
Жакшы зайып жаман эрди бий кылат, жаман эркек жакшыны алса күң кылат.
Жеген билбейт, туураган билет эттин жакшы жаманын.
Өз жер өлөң төшөк, өз эл өмүрлүк жөлөк.
Теректин башы тыт болот, жаман киши кырс.
Кошоматчыга кой сойдурба.
Адамды шайтан азгырат, артык дөөлөт мас кылат, тумшугу таштай катаарда, тууган менен кас кылат.
Базарга бар, бактыңан көр.
Ар ким өз бейилинен табат.
Черик — журттун аныгы.
Обур уйдан чобур музоо туулат.
Сакалдуу киши жоого түшөбү.
Эрдин намысы өз колунда.
Таанымал жерде бой сыйлуу, тааныбас жерде тон сыйлуу.
Байтал минсе, кул жок, саамал ичсе, кымыз жок.
Колунда жок — комсок, койнунда жок эрсээк.
Бир жолу калпың билинсе, сөзгө алгысыз болорсуң.
Жүрөк сыры тилден чыгат.
Арам айтып, максатка жетпейт.
Адал болсоң дос көбөйөт, арам болсоң кас көбөйөт.
Эликти көрсөң атып өт.
Бергенин алган — жамандын иши, ичкенин кускан — чабалдын иши.
Жакшыны — сөз ээрчийт, жаманды — чөп ээрчийт.
Сөз (кеп) келгенде сөзгө жараша сөз айтпаса, сөздүн (кептин) атасы өлөт.
Өтпөс буйрук — бойго кардык.
Кан жакшы болбой, калк жакшы болбойт.
Атты көрсө, жөө баскандын буту талыйт.
Туюнтпай мээнет жолукса тууганың сага кас болот, туш келип деөлөт жолукса душманың келип дос болот.
Жалкоо «качан тамак берет» деп, катынынын кашында.
Ыйдын да өз күлкүсү бар.
Дос менен дос болсоң — мактан, кас менен дос болсоң — сактан.
Керегем сага айтам, келиним сен ук, уугум сага айтам, уулум сен ук.
Акчасы болсо, акмак да төрө.
Бирөөнүн өрдөгүн (тоогун) жесең каз байла.
Байга кийиз мүлк эмес.
Мал үйүрчүл, адам уюмчул.
Малдан жарды калсаң кал, акылдан жарды калба.
Айтылбай турган сөз эле, айтылып кетти өзү эле.
Менин акылым сенде эмес, сенин акылың менде эмес.
Сыйлаганга аш таппасан, сыпаа — сылык сөз тап.
Жаны бардын, үмүтү (өмүрү) бар.
Жору тарпка тойсо, чарбакты эңсейт.
Баласыз — бир азап, балалуу — миң азап.
Токол эчки кой баштабайт.
Кара жерди жамандаба, башка кайда барасың.
Аш сунгандын баары дос эмес, таш ургандын баары кас эмес.
Баатырды — жоону жеңгенден кийин макта, тамакты бойго сиңгенден кийин макта.
Жакшы абысыныңа баргыча, жаман сандыгыңды аңтар.
Балаң мыкты болсо даңкың.
Душмандын сөзүжылуу, боору таш.
Темирдин бир башы ысык, бир башы суук.
Билимиңди элге бере албасаң бекерсиң.
Эмгегиңден баар тапсаң, мартабаң чоңоёт.
Сырыңды айтсаң бирөөгө, каласың катуу күнөөгө.
Өз тууганын кордосо, душманына кор болот.
Оозу ашка тийгенде, тумшугу ташка тийди.
Уурунун ичкени ирим, жегени желим.
Эки киши күнөөкөр болсо, бир киши — данакер.
Шору көптүн сөзү көп.
Аялың мыкты болсо — бактың, аялың кыйды болсо — каттың.
Миңдеген тилек бир болсо, билеги бир болот.
Турнанын да башчысы бар.
Кайрылып ачар эшикти катуу жаппа.
Эр энеден туулат, тулпар бээден туулат.
Калптын сөзүушак, чындын сөзү тузак.
Чырм этсе — уйкуга пайда, чымчып жесе — тамакка пайда.
Алтын — күмүш таш экен, арпа — буудай аш экен.
Акырын баскан — аксабайт.
Туулган жердин топурагы — алтын, эли — мазар.
Ат бир мүдүрүлсө, үч мүдүрүлөт.
Бир ок менен эки коёнду атыш өтө оор.
Иши көңүлдүү болгондун эгини түшүмдүү болот.
Ысыктасаң кымыран суук, кулагың кычышса, «Жылкычынын чымыроонду» ук.
Кызым кылыгыңан табаарсың.
Көкүрөгүн жоготкондон көзүн жоготкон артык.
Мүдүрүлбөс туяк болбойт, жаңылбас жаак болбойт.
Билим ырыс азыгы.
Жетим — жетилет, жерге — кошулат.
Чыгаша болбой, киреше болбойт.
Аш ичсең — акылың менен, тон кийсең — сактыгың менен.
Айлың ала болсо, эки атың шала.
Ооз — уя, сөз — куш, унчукпаган — байкуш.
Оболу тамак, анан кийин сабак.
Катын эрди карайт, эр жерди карайт.
Бирөөнү эки кылган — эпчил.
Бири тентек чыкса, бири жөнтөк болот.
Алың аке, алың, сергий түшсүн жаның.
Айтпайын десем, сары ала көйнөк жеңем санымдан чымчып жатпайбы.
Эр сыйлаган эшикте отурбайт, ат сыйлаган жөө баспайт.
Иттин ачуусу куйругунан билинет, аттын ачуусу кулагынан билинет.
Барды көрө албайт, жокко бере албайт.
Талаага түнөгүчө, молого түнө.
Желмогуздун эң кичүүсү кыйын.
Башка жерден көк асманды көргөнчө, өз жериңде кара булутту көр.
Жерде жафаа жок, кудайда ката жок.
Бирөөнүн жарчысын коюп, өз жарчыңды жарып ал.
Таалайлуу менен талашып иш кыл, бактылуу менен байлашып иш кыл.
Кара куш канча кыраан болсо да, бүркүттөн ашпайт.
Өлгөндүн үстүнө көмгөн кылба.
Эл дарбыса, эшек кошо дарбыйт.
Борбаш канчалык кыраан болсо да, боз торгойчолук алы жок.
Акыл баштан, асыл — таштан.
Калп ырыс кесет, кайгы өмүр кесет.
Жамандын ойну жаман, буканын мойну жаман.
Мактоо — жеткирет, чагым (чакоо) — өлтүрөт.
Жалган жерден өрт чыкпайт.
Мастан жинди качып кутулуптур.
Адам сөзүнөн сынат, уй мүйүзүнөн сынат.
Эсиң оосо, эчки бак.
Жашоо кандай болсо, өлүм ошондой болот.
Босогодон мүдүрүлсөң, төрдө эмне бар.
Ачууну ачуу баспайбы, алып келчи насыбайды.
Катын калп айтпайт, каңырыш угат.
Адам дүйнөдө бир жаралат.
Чапса болот кетилет, чарыкка салса жетилет.
Оозуна алы жетпеген — оңколойт.
Бала оюнга тойбойт, жалкоо уйкуга тойбойт.
Өз үй — өлөң төшөк, өз эл — өмүрлүк жөлөк.
Кудаң алыс болсо, сыйлуу болосуң, кудаң жакын болсо, чырлуу болосуң.
Бешимден кийин тийген күндүн жылуулугу болбой койбойт.
Алтымышка чыккан адамды, алыс жолго жибербе.
Акчадан айрылсаң — күйүнөрсүң, ар — намыстан айрылсаң — кантип басып жүрөсүң.
Жигиттик өттү ашкан белдей, карылык келди казган көрдөй.
Кар бузулбай — сел болбойт.
Дос эгиз, душман сегиз.
Суук сөз тууганга да жакпайт.
Атаңды көргөндөн акыл сура, энеңди көргөндөн тон сура.
Уй — кокусунан түшөт, күлүк — арзанынан түшөт.
Эрк күчтүү болсо, тоо талаага айланат.
Теңин тапса, тегин бер.
Айлыңа келген бөз арзан, астыңа (оозуңа) келген сөз арзан.
Ашканада аял көп болсо, аш бышпайт.
Жашыңдан жаман жолго баспаганың, адамдык сапатынды сактаганың.
Өткөн өмүр — качкан куш, кайрылып келбейт үндөсө.
Жолго чыксаң жолоочуңду шайлап ал.
Эрөөл милдетин так аткарган жоокер өлбөйт.
Калемпир ачуу — туз болбойт, катындар кыңшылап сүйлөп — кыз болбойт.
Кызыл — кызыл кекиртек, кыйла жерге секиртет.
Азаматка — эл арка.
Талаадагыны үйдө болжобо.
Бир тентек — бала, бир тентек — кан.
Жакшы аял бир айыл элди агартат, жаман аял өз башын эптеп агартат.
Казаны жок кайдак, катыны жок бойдок.
Молдонун күчү — тнлинин түшүнүксүздүгүндө.
Кайрылып суу ичер кудукка, какырба да түкүрбө, кереги тиет башыңа.
Келээр (келген) сездү келин да айтат.
Болот кылыч кында жатпайт.
Бөрүнүн күчү — тишинде, кишинин күчү — ишинде.
Жүрөктөн чыкпай, жүрөккө кирбейт.
Азыраак сүйлөп, көп иште.
Баатыр табат, батман жейт.
Кырк киши — бир жакта, кыңыр киши — бир жакта.
Көп билет деген жигит, башына коргон салганы.
Сөз келгенде кайнатаңдан тартынба.
Иштегендин оозу ойнойт, иштебегендин көзү ойнойт.
Аргымак, айгыр кече албас, агын суудан кечмек бар.
Жыгачтын жумшагын курт жейт, адамдын жумшагын адам жейт.
Кулак укканды, көз көрөт.
Өз талканың эттен артык.
Жакшы - сөзү менен сооротот, жаман - токмогу менен ыйлатат.
Кеп музоо эмизет, музоо таяк жегизет.
Жакшылык жакшылык менен бүтпөйт.
Ымыркай бала куштун көлөкөсүнө тоңот.
Аласалуу доодон коркпойт, ашык болгон өлүмдөн коркпойт.
Алжаке кызга — жалжаке күйөө.
Ата сөзү уулга эм.
Илең — салаң оорудан, шара — бара өлүм артык.
Бир жамандык, бир жакшылык — эгиз болуп, бир келет.
Муруту өскөндүн өзү каапыр, сакалы өскөндүн айылы каапыр.
Акмакка да акыл азуу чыгат.
Койнуңан төгүлсө, кончуңа.
Элдүүжерде элек бар, катындуу жерде челек бар.
Жөн билгини жумшасаң, акыл үйрөтпө.
Душман иши душманЖоо аяган жаралуу, катыны каралуу.
Ыйкы — тыйкы болсоң чачыларсың.
Көп сөз — көмүр, аз сөз — алтын.
Ынтымак түбү — ийгилик, тирдиктин түбү — бирдик.
Бир колуңду ачсаң, бир колуңду жум.
Сүлөөсүндөй керилген, сүйлөөр сөздөн эринген.
Жылан чакпай, жылкы теппей.
Балалык кишиге эки келет: бири карыганда, бири жашында.
Кенешээрге киши табылбаса, өз бөркүңө кеңеш.
Жакшы сөз таш эритет, жаман сөз баш чиритет.
Жарды болсоң, байдай бол, жалгыз болсоң, көптөй бол.
Уул таппас аял болбос, анын тураарын айт, мал таппас жигит болбос, анын кураарын айт.
Чоркок киши буканын мурдун муштуму менен көзөйт.
Билиги жок чырак жарылбайт, иштегиси жок жигит жарыбайт.
Баканы алтын такка отургузсаң да, баткакты көрсө ыргып түшөт.
Булбулдун ырын карга кайдан түшүнсүн.
Барбаймын десе эрки жок, башына тиет керки чот.
Кудайдын буйругусуз кумурсканын бели сынбайт.
Карысы карап турбайт, жигити жилик албайт.
Катын алсаң дардай, уул тууйт нардай.
Кең пейилдүү кемибейт, тар пейилдүүжарыбайт.
Бычагы курч байыбайт.
Уурунун тапканы жукпайт.
Бакыт кетсе намыяны кошо кетет.
Ыр менен күлкү — тамактын тузу.
Дары — чөптөн, акыл — көптөн.
Кылычтуу коркокту союлдуу баатыр жеңет.
Өзүмө тийбеген бөйрөктү ит жесин.
Ар нерсе өз тушунда кымбат.
Мылтыктан коркпой, ушактан корк.
Битке өчөшүп көйнөгүңдү отко салба.
Күнөө кылбас киши жок — актанса да, сыр алдырбас киши жок — мактанса да, алтын көрсө периште жолдон чыгар.
Кардуу жерде какаар бар, карылуу жерде кекээр бар.
Байлык — куушурат, жоктук — бышырат.
Алтымышта атаңдын, алдап соолап күчүн ал.
Акмак тойго барса, үйүмдөн да жакшы экен дейт.
Жору тарпка конот, чымын майга конот.
Жоргонун тери кургабайт, эркенин жашы кургабайт.
Тилди тилге бүлөйлү, тишти тишке кайрайлы, анан жарыя окуйлу.
Элди жеңүү мүмкүн эмес.
Жаманга башчы болгончо, жакшыга коңшу бол.
Акырын айтсаң, алсыз дейт, айтпай койсоң, арсыз дейт.
Алыскынын аты озгуча айылдаштын тайы озсун.
Орус менен дос болсоң айбалтаңды ала жүр.
Ынтымагың бар болсо, айылың менен журтка тең болоорсуң, ынтымагың болбосо, жашоо кыйын тынчыраак.
Орозонун бирин кармадык, эми эмнеси калды дейсиң.
Кыйыктаса жумурткадан кыр табылат.
Коноктун да өз ырыскысы бар.
Баатыр болсоң — душмандан качпа.
Сөздү көп сүйлөсө — тантык, сууну көп кечсе — чалчык.
Издеген табат, сураган алат.
Кар эрисе суу болот, кан белгиси туу болот.
Сөз — жип, кандай созсо кете берет.
Берген колум алаган, майлуу колум жалагам.
Эт бычактуунуку.
Мергендер тилейт кийикти, кийиктер тилейт бийикти.
Көлөкөңдү кууба, жел менен жарышпа.
Жолуңа кууну албай, акылдууну ал.
Жакшыга бир сөз, жаманга миң сөз.
Көпчүлүк деген көл да.
Өз жакшылыгыңды доомат кылба, бирөөнүн жакшылыгын унутпа.
Кул кутурса байын урат, ит кутурса ээсин кабат.
Оору оору эмес, оору баккан оору.
Өлбөгөн (гө) жанга (кулга) өлүү балык табылат.
Дөөлөттүү адам ток болот, жашыңда жигит шок болот.
Чапсан — чарчаарсын, жетпесең — жетээрсиң.
Бересеге бешөө көп, аласага алтоо аз.
Эрегишсең энеңди ал.
Балыктын тиричилиги суу менен.
Алдынкы көчтүн адашканын кийинки көч билет.
Күндө эт жеген киши мал күтөбү (күтпөйт), айына бир жолу эт жебеген киши жан күтөбү (күтпөйт).
Жашты жадатсаң — чабат, итти жадатсаң — кабат.
Жамандын бажасы көп, жанына пайдасы жок.
Тагдыр жазмыштагыны көрөм деп, отура берүүгө болбойт.
Өзөн жерде сайлар бар, чык татырбас байлар бар.
Сокурга күн, түн бирдей.
Кул менен жеген каймак кустурбай койбойт.
Жакшы катын — катын, жаман катын — отун.
Мүнүшкөрдүн кесиби ит агытып, куш салмак.
Боор ооруган бозорот, табаалаган тамылжыйт.
Адамдын пейли тойбой, карды тойбойт.
Ат жакшысы боз болот, эр жакшысы айткан сөзгө бек болот.
Конокту аткар, башыңды куткар.
Акылдашарың болбосо, бөркүң менен акылдаш.
Катын кыңшылап сүйлөп кыз болбойт.
Жердин көркү — эгин, эрдин көркү — билим.
Жигиттин сөзү өлгөнчө, өзү өлсүн.
Көргөнүңдөн — көрө элегиң көп, укканыңдан уга элегиң көп.
Бирде жигит төө минет, бирде жигит жөө жүрөт.
Жакшыга жалынса — жан калат, жаманга жалынса — бир кашык кан калат.
Күн жаманга да жакшыга да бирдей тиет.
Нар төөнү өргө тартса — алкынар, эр жигитке дөөлөт бүтсө — шалпынар, каздын этин жебеген шумкарлар колго түшсө, тартынакка талпынар.
Жалчы жумшаган жарыбайт.
Көпкө ык келсе, кан төөсүн соет.
Куш канаты менен конот, гүлдөр ысыкта соолот, жокчулукту эмгек жоет.
Жаан каарынын тамаары тамчы, катын каарынын табаары камчы.
Күлгөндүн билгени бар, ыйлагандын көкүрөгүнө түйгөнү (же муңу) бар.
Ичип берүүчүгө ченеп берүүчү бар.
Кең пейилдин кени болоор, тар пейилдин ташы болоор.
Тай атка чыкса, ат азатка чыгат.
Теңтуштар менен салган обон пейилди тазартып, адамга жакындатат.
Аштын тузун — таткан билет.
Өзү соонун — иши соо.
Конок бир күн консо — кут, эки күн консо — жут.
Аш бышкан казанда таш бышпайт.
Чыр аялдын күйөөсү эрте карыйт.
Чобурдан оогонду, тулпарга мингизбе.
Тамашанын теңири — чындык.
Айдай келдинин алды катты, «көрө келдинин» көзү кашайды.
Көйнөк берсең бу жайда, көлөкө болот ти жайда.
Жалкоого кеч кирбейт, жаманга эс кирбейт.
мгексиз дыйкандын күнү өтпөйт.
Ач, ток өнөктөш.
Атасы көргөндүуулу көрөт, энеси көрбөгөндү кызы көрөт.
Эшек кашыганды, жаман сыйлаганды билбейт.
Тулпардын туягы кетилет, сазга басса жетилет.
Катынга кеңеш салса, төркүнүнө кетели дейт.
Эр жигит эл четинде, жоо бетинде.
Асылды асыл өлтүрбөйт.
Малга жарды болсоң да, сөзгө жарды болбогун.
Эл - мазар, элден чыккан - азар.
Бай салык салса, кул чарык салат.
Ай айга багышат, күн күнгө багышат (кошулат).
Жаманга сырыңды айтсаң, жарда жыгат.
Багы башынан качкандан адам да качат.
Жакшы баксаң эгинди, эгин берээр тегиңди.
Ашыктык өлүмдөн күчтүү.
Ишиң калганча, ашың калсын.
Карчыгага кушуң түшпөсүн, бакшыга ишиң түшпөсүн.
Арадай жерге чарадай жыйын.
Элиңде тынчтык жок болсо, алдыңдан таяр алтын так.
Медери жок туугандан, бек сүйлөшкөн жат жакшы.
Кайрымы жок байдан, суусу жок сай жакшы.
Колунда токочу (же талканы) бар бала сүйгүнчүктүү.
Эптүүуулдан септүүуул туулат.
Казак, кыргыз жоо болсун, кара жаным соо болсун.
Кулак уккан сасык сөз, жүрөккө барып муз болот.
Башын баштайт, аягын таштайт.
Жутканга комсоо дебесек, кебеги менен кылканы.
Акмактан акыл сураган, сокурдан жол сураганга тете.
Кел демек бар, «кет» демек жок, кел демин жеген соң эт жемек жок.
Эр коңураттан жер коңурат өтүптүр, ана катындан бала катын өтүптүр.
Жаман жолдоштон жалгыздык артык.
Арак масы келе жатса, качпа, мал масы келе жатса кач.
Аштын таттуусун таткан билет, жолдун алысын баскан билет.
Эрдин сөзү эки эмес.
Тилди бош койсо (эрк берсе) тишти сындырат.
Баладан да пайгамбардык сөз чыгат.
Жорго минген жолдо мас, катыны сулуу күндө мас.
Аргымактын кулуну, алтын көкүл кер болот.
Аңгек өзүн жер ойлойт, ар ким өзүн эр ойлойт.
Бакшы багамын дейт, төшүңө тумар тагамын дейт.
Сөз келгенде сөзгө жараша сөз айтпаса, сөздүн атасы өлөт.
Колдо жоктун айынан, колтойгон уулум бой жүрөт.
Адепсиз бала — таманга жабышкан чыла.
Карачу болсоң сүттөн да кара табасың.
Беш колду оозго салса береке кетет.
Ууру кылган карышкыр терисин төлөйт.
Балык иримчил, кары ырымчыл, жаман арызчыл.
Арак дудукту да сайратат.
Жашыл оңот, жаш чоңоет, кызыл оңот, кыз чоңоет.
Мал баксаң кой бак, каймак кетпейт чарадан, ит баксаң сырттан бак, кой алдырбайт короодон.
Онтоткон — оору, мөгдөткөн — карылык.
Корксо да кой өлөт, коркпосо да кой өлөт.
Бай билгенди кул билет, айтайын десе эрки жок.
Айран уюта албаган иритет, тери ашата албаган чиритет.
Туулган адам жаман эмес, турмуштан ордун таппаган жаман.
Бозынач болсо, ботом өлөт беле.
Жашы жеткен адамдын, төрүнөн көрүжуук болот.
Сөздүн кызуу темирдей ийилген убагы болот.
Жөө калганча ат кадырын билбес, ач калганча аш кадырын билбес.
Байкуш эңсейт — байлыкты, карыя эңсейт — жаштыкты.
Ала тонуңду аңтара кийбе.
Жакшы ургаачы колго түшсө күң болбойт.
Байдын уулу айраның, айраның болбосо, чыгараар эле ойронуң.
Ээсин сыйлаган итине сөөк таштайт.
Эне сыры — кызында, ата сыры — уулунда.
Аксак ит соо иттен соогат сурайт (кокур иттен аксак ит соогат сурайт).
Жакшы карасаң, сүттөн да кара табасың.
Ата баласы болбосоң болбо, эл баласы бол.
Балдардын буламыгын жеп койду деп, акмак аялын күнөөлөйт.
Эл ичи алтын бешик.
Илээидинин малы көчкөндө жогөлот.
Азапты көрбөгөн, бакыттын баркын билбейт.
Жалындуу эрдин белгиси — жалтанбай тосот жоо бетин.
Ай — чыгышынан, адам — жүрүшүнөн билинет.
Жортуулчунун башы жолдо калат.
Адам өзүнөн эмес, сөзүнөн байкалат.
Укмуштуунун төөсү жорго.
Чырпыктын ийилгенн — сынганы, жигиттин уялганы — өлгөнү.
Ууру карыса, сопу болот.
Тамашанын теңи — чындык.
Бөрүнүн тоюна барсаң, бөрүбасарыңды ала бар.
Бардар киши байлыкка мас, акылга пас, кедей киши акылга мас, байлыкка кас.
Кызматыңа карай урматың.
Чырайды чылап ичпейт.
Иштесең досуң көбөйөт ушактан касың көбөйөт.
Бербес жерде буюм бар, жакпас жерде отун бар.
Өгүздүн өлгөн жерине өкүр.
Чыгымыңды кирешеңден мурда эсепте.
Күрүч (же шалы) сугарганда, күрмөк кошо суу ичет.
Эр келин балага жагат, затын эркелеткен эркек соң басып калат.
Берген март эмес, алган март.
Байдын карманары малы, кедейдин карманары жаны.
Адам баласы тетиксиз сандык, сыртынан сынчы жаңылат.
Экпесеңжер кысыр, асырабасаң кол кысыр.
Эр азыгы менен бөрү азыгы жолдон.
Бакыт менен кайгы үзөңгүлөш.
Тил ооруткан дос эмес.
Бир үйдүн жарыгы экинчи үйгө тийбейт.
Терини ашата албаган жыдытат, сүттү сактай албаган иритет.
Каран түн калайыктын башын кошот.
Жол кыскарткан сөз.
Жакшыга жанаш, жамандан адаш.
Жаман катындын амалы кырк эшекке жүк.
Жолоочу ат жалына казан асат.
Байлык мурат эмес, жоктук уят эмес.
Атадан жакшы туулса эшиктен төргө сүйрөөр, жаман туулса төрдөн көргө сүйрөөр.
Эски даракты түбүнөн кырк.
Күмүш ээр ак кабат, ат жоорутар болгон соң — күмүшүн алып отко жак, күйүшөр тууган болбосо — күлүмсүрөп жатка жак.
Баатыр — бир октук, бай бир жуттук.
Уккан кулакта айып жок.
Эчки эгиз, иттики сегиз, арстандыкы жалкы, жалкы болмок кимдин баркы.
Күйүшөр тууган болбосо, күлө багып жатка жак.
Арпа сепсең, — арпа оросуң, буудай сепсең — буудай оросуң.
Жыя албаган жыйынга шүмшүк, асырай албаган айылга шүмшүк.
Түтүн үйлөгөн өзү ышталар.
Көйнөк тердебесе, талаа гүлдөбөйт.
Ата — мекен, эне — нур.
Укканда кубанып, көргөндө көңүл сууйт.
Жарыңды гүл арасынан тап, багыңды эл арасынан тап, балаңды эл арасына бак.
Сокур ит аксак түлкүдөн үмүт кылат.
Эки жакшы кас болбойт, эки жаман дос болбойт.
Өрт менен суу — тили жок жоо.
Жол салсаң — өтөсүң, ор казсаң — түшөсүң.
Эти тургай табагыңды таап ал.
Өткөн күнгө өкүнбө.
Күчүнө ишенген күчүркөнбөйт.
Сактасаң миң күндүк, сактабасаң бир күндүк.
Канчалык жоон болсо да, жалгыз жыгач үй болбос.
Малай кутурса чарбактагы гүлүңдү басат, катындын паранжасын ачат.
Кемер өзүн жар өйлөйт, акмак өзүн эр ойлойт.
Алганың жакшы болсо, жакаң агарат, алганың жаман болсо, сакалың агарат.
Ашуусу болбой тоо болбойт, аркары болбой зоо болбойт.
Акылман кебине таянат, азамат элине таянат.
Чуркаган баланы көрүп, чалдын буту зыркырайт.
Кедейдин кадыры жок — бай жанында.
Жаш кургаганда — жетимдик унут болот.
Жыргалдын ана башы — ден соолук.
Жүрөктөгү сыр жүздөн байкалат.
Малың барда — баары дос, малың жокто — кана дос.
Шилби көрсөң жулбагын, быбык көрсөң урбагын.
Баш көйрөң — тузчу, орто көйрөң — отунчу, аяккы көйрөң — уйчу.
Тыртайсаң тыртай, алымсагың бир тай.
Көрүнөө зордук — башкы кордук.
Баштан ашкан убара.
Адамзааданы жакшы сөз атынан түшүрөт.
Жаман ит жайлоодогу жармадан үмүт кылат.
Төө чайнаганын билип, жутканын билбейт.
Ынтымак — ийгиликтин башаты.
Сөз элдин кенчи, чөп жердин кенчи.
Токоч — тоют, жарма — оокат.
Башы катуунун, аягы таттуу.
Бала тапкандыкы эмес, баккандыкы.
Ата уулду билет, ат ээсин билет.
Күл жигит — ээси экен жылкынын.
Жаман катын белгиси, жапкан наны карала, беш эчкиси тууса эле, бел кырчоодон сарала.
Ата-эне кара мүртөз болсо, өз баласын каргайт, кан кара мүртөз болсо, өз башын өзү жалмайт.
Жакшы үйгө келгенде, жаман адам мас болот.
Чырпык өзүн тал ойлойт.
Баштыктагы түгөнгүчө баш аман болсун.
Сокур намыс баш жарат.
Күн караган суукка тоңот, бай караган (ачтан өлөт) оңолбойт.
Чечинген — суудан кайтпас, көзөнгөн — жоодон кайтпас.
Көп жашта эмес, башта.
Бала боор эт менен тең.
Көптөгөн кыз аткарат, өмдөгөн жоо качырат.
Энеси жок кыз — эпсиз, атасы жок уул — жетесиз.
Катын ээн баштаганда доор — кыямат келет.
Жаманга кеңеш айтсаң, буйруктай көрөт.
Алтынды орогон менен жез болбойт, жибекти орогон менен бөз болбойт.
Жардылык жаман эмес, жалкоолук жаман.
Адамдын көркү — адеп.
Бекер жерден мышык аптапка чыкпайт.
Жалынса жакшы кечээр, чапса болот өтөөр.
Кесирдүүдөн келте оорудай сөз чыгат.
Жеткенден калтек, жетпегенден мантек жеп.
Накта башчы орой, көзүчарайда сүйлөйт.
Атанын тилдегени — баласын бил дегени.
Ээсине керек болсо, коңшу таарынбайт.
Жаман киши өз камы үчүн күйүнөт, жакшы киши эл камы үчүн жүгүрөт.
Он түгөттөн — бир табышкер артык.
Сурап ичкен — суу ичкен, тартып өпкөн — жел өпкөн.
Бүлөөгө бергис өгөө бар, экөөнө бергис бирөө бар.
Көз көрсө, көңүл айныйт.
Качмак — куумак эрде бар, көчмөк — конмок элде бар.
Билимдүү зор, билими жок кор.
Өлөрмандын көзү жаман.
Кары да бол, жаш да бол, кадырлашкын тирүүңдө;
Кул кутурса, өтүгү менен төргө өтөт.
Жылан кээде чагат, тажаал күндө чагат.
Кыямат кайым кайда экен, аттан айрылган жердеэкен.
Байыдым деп сүйүнбө, ийгилигиңе сүйүн.
Дыйкан өгүздөй күч берсе, жер инектей сүт берет.
Аял — үйдүн туткасы.
Жан сакташ оңой, жан жыргатыш кыйын.
Бөлөм, бөлөм үчүн өлөм.
Талап — табылбас канат.
Ооруну сураса айыкканчалык.
Аркасы кыя, асты жар, айла кеткен жол ошол.
Баатырдык билекте эмес, жүрөктө.
Бар — батаң, жок — катаң.
Ууру менен кошуна болсоң, кулпу үзүлбөйт эшиктен.
Иши оңолоордун ити чөп жейт.
Жатып ичээр жаман адат, көп жашатпай жайыңды табат.
Жылан чаккан кайтат, бөйөн чаккан кайтпайт.
Ачка кишинин ачуусу жаман.
Эне тилин билбеген элин сүйүп жарытпайт, эне тилин сүйбөгөн, эси жогун аныктайт.
Көтөрүм көтөрүлсө, көч алдын бербейт.
Жалгыз иттин үргөнү билинбейт, жалгыз кишинин жүргөнү билинбейт.
Байы чоңдун кулу чоң.
Каргыш албай, алкыш ал.
Түндө КӨЛӨКӨ болбойт.
Ач итке тамак берсең, ток ит да кыңшылайт.
Кызууну кымыз чыгарат.
Каапыр ток болсо, мусулман тынч болот.
Акылдан адашса, жин болот.
Тамаксоонун табагы толбойт, топуктуунун жаманы болбойт.
Кичик чоңоет, кийиз созулат.
Жаш күчү менен, кары кеңеши менен.
Муңканганга — катын кыз, буюкканга — жылдыз от.
Кыш арабаңды дайында (шайла), жай чанаңды дайында.
Эшектин жүгү жеңил болсо, жатак (же жаталак) болот.
Артисттер боёнбой койбойт.
Аман болсо бул башым, дагы бир чыгаар бул чачым.
Чөлдө жүргөн музоо баш, көлдүн баркын билеби.
Тоону бийик дебе, талаптансаң чыгаарсың, жоону күчтүү дебе, кайраттансаң жыгасың.
Кочкор болор козунун маңдай жагы дөң болот.
Итти сыйласаң, килемге чычат.
Калыстыкты элге жаса, камбылдыкты эмгекте жаса.
Жакшы кылсаң өзүңө, жаман кылсаң өзүңө.
Жакшы кеп — жандын азыгы, жаман кеп — жандын казыгы.
Ат болгуча аяк ылоо.
Кан менен энчисин бирге жыйган ээр — токумун көтөрүп бош калат.
Өтө жалкоо болбой, өлө кедей болбойт.
Жаман эки аяк аш ичсе, бир аягы башына жүк болот.
Катындын чачы узун, акылы кыска.
Эрдин өзүнө караба, сөзүнө кара.
Күкүк өз атын өзү чакырат.
Тооң бийик болсо, ыргыткан ташың алыс түшөт.
Чубактын чуусундай чубалжыган иш.
Акыл айга жеткирет, өнөр көккө жеткирет.
Эрге кылган жакшылык — элге кылган жакшылык.
Уу ичкен бир өлөт, ант ичкен миң өлөт.
Эмгектин деңгээлин мезгил тастыктайт.
Эрдигинен солто кырылды, энөөлүгүнөн колпош кырылды.
Элдин алтынын алба, алкышын ал.
Хан койнунда калтыраганча кул койнунда кутуруп жат.
Кой семизи — койчудан.
Баккан ээси жарашса, кара күчүк сак болот.
Өзүң билбегенден өлгөнчө корк.
Эсептүү дос айрылбайт, эсепсиз дос кайрылбайт.
Жакшы сөздү айбан да билетЖакшы сөз жандын эшиги.
Чиелешкен түйүндүчечиш кыйын, үйүгүшкөн душмандан кетиш кыйын.
Чоочулап жасаган иштен чок баспайсың.
Алсам — бербесем, жан берсем — өлбөсөм.
Апылайдын чайындай түгөнбөгөн.
Сокулуу катын — зор катын.
Балалуу үй — падышалуу үй.
Эл (көп) менен көргөнгө, кабак салбай, кайрат кыл.
Эмгегиң катуу болсо, тапканың таттуу болор.
Жакшы кыз — жакадагы кундуз, жакшы уул — көктөгү жылдыз.
Сулуу аялдын сузу жакшы.
Алган эри жарашса, кара катын ак болот, баккан ээси жарашса, кара күчүк сак болот.
Карыз арасына суу жүрбөйт.
Жаман кыргый сагызганга жем.
Бирөөнүн убалына калгыча, экөөнүн сообуна кал.
Сопусунган молдонун үйүнөн жети камандын башы чыгыптыр.
Кеңешчиң болбосо, кабыргаң менен кеңеш.
Эсен уул ыйлабас.
Мүйүзгө чапсаң, туяк зыркырайт.
Эке — токо катындай, эски токум батындай.
Бакпаганды балам дебе, келбегенди өзүм дебе.
Аскан ашты таштаба.
Шумкарды жүнүнөн тааны, жакшыны үнүнөн тааны.
Сөөк мүлжүбөй этке тойбойт, сыр чечишпей (же коно жатпай) кепке тойбойт.
Качканга кара жер куурулат.
Жаманга жакшылык кылба, жоорго бок сыйпаба.
Ажалдууга себеп жок.
Кайгынын түбү — кара суу, кайгырасың, каласың.
Эл оозу элек, же эл оозунда элек жок.
Эр жаратсыз болбойт.
Ата турган таңдын, чыга турган күнү бар.
Өлөр өгүз балтадан качпайт.
Кообуң кайдан болсо, катарың ошондон.
Кайгыга жеңдирбеген көңүл сергек, оору — сыркоодон алыс.
Бакыр киши паанада, сокур киши шоолада.
Ач кадырын билбесең, аччылык берет жазаңды.
Башта уткан — байыбайт, кийин уткан — кейибейт (же кемибейт).
Отоолотсо, отоолотсо экен, отоолотпосо торпогумду кайтарат элем.
Берерге бешимде — кымыз, бербеске шашкеде — саамал.
Төгүлгөн соодагер бозосу, сынган соодагер кесеси.
Жакшыны отко салса ойноп турат, күлгө салса күлүп турат.
Жаштык жашынып кетет, карылык камынтпай келет.
Ачуусу келген чакчыгай, айга чапчыныптыр.
Үйүңдүн ичи тар болсо да, өзүңдүн ичиң тар болбосун.
Үйдө тынчы жоктун талаада кош баракаты бар.
Карыш — карыш, сөөм — сөөм.
Адептүүлүк — адамдын көркү.
Кеп кедең болду, кедең неден болду.
Иштүүгө убакыт жетпейт, ишсизге убакыт өтпөйт.
Эчки семирсе тоого чыгат, кызыл кулак семирсе соода чыгат, катын семирсе коога чыгат.
Эки кыз — эрмек көп.
Кажыгар күйөө — кайынсаак, төжүгүр катын — төркүнсөөк.
Кайырсыз катаал хандан көрө, ырбаган жара жакшы.
Аш турган жерге оору турбайт.
Акылдын өбөгү билим, жөлөгү тажрыйба.
Жерге түшкөн — жетимдики.
Акылды сакал менен өлчөбөйт.
Аялды ашынан тааны, баланы башынан тааны.
Жолдошту жол айрат.
Кесип алса кан чыкпайт.
Эрдин куну, нардын пулу эмес.
Обу жоктун отуна жылынба.
Аракеттен адат жаралат, адаттан мүнөз, мүнөздөн тагдыр жаралат.
Кырдаалың барда жигиттер, кызыгып ишке жарагын.
Ээр токумдуу ат ээсин түгөтөт.
Бай — байга куят, сай — сайга куят.
Сөз угаарың болбосо, сүйлөбөгүн бекерге.
Сараңдын колу тар, кайда барса жолу тар.
Бою пакененин ою бийик.
Бакыр болсоң, макмал кий.
Ак жеринен айдамак, адал жерден кармамак, теңсиздик заман адаты.
Адашкан койду бөрү жейт.
Кыз жаманы — кыроо, кыз жакшысы — кымбат.
Аш менен ээси мактанат, баш мээси менен мактанат.
Тамак деп асмандагы куш торго түшөт.
Жакшынын тебетейи кебинен кетпейт (жанбайт).
Малды жакшы баксаң, маңдайың ачык болот.
Тулпар жүнүн оордобойт.
Эки бээлүү — эл сактайт, жалгыз бээлүү — жан сактайт.
Эки кылыч бир кынга сыйбайт.
Казанга жакын жүрсө, көөсү жугат.
Кыргыз болуп туулган соң, кыргыз боло билели.
Жатып ичеер жигиттен, сарамжалдуу чал жакшы.
Эл — башы менен, тоо — ташы менен, аяк — ашы менен.
Коончуга бочоктун зарылдыгы жок.
Чыккан (же таянган) тооң бийик болсо, ыргыткан ташың ыраак түшөт.
Күлүк ат чапкан сайын арбытат.
Кыздуу жерде — кыякчы, кымыздуу жерде — аякчы.
Агач катуусун курт жыгат.
Мастан — жинди качып кутулуптур.
Бөрүжебесе да күнөөлүү.
Коон үзгөндө жолдош элек, бозо сүзгөндө унуткансыңбы.
Дүйүнө адамды таппайт, дүйнөнү адам табат.
Душмандын сырты жылма, ичи кара.
Уят өлүмдөн күчтүү.
Тай кунанга жеткизет, кунан атка жеткизет, ат муратка жеткизет.
Акылдуудан башчың болсо, адашпайсың.
Айлакерге даба жок.
Көрбөгөн ой — чукур көп.
Көз сокурун дарыласа болот, көңүл сокурун дарылап болбойт.
Өзүң өлсөң өл, бирок досуң өлбөсүн.
Сопу согон жебес, жесе, кабыгын да койбос.
Байдын уулу сүйлөсүн, мурду бучук болсо да.
Жалгыз болсоң чогоол бол, көп жанынан түңүлсүн, жарды болсоң кооз бол, бай жанынан түңүлсүн.
Кыямат — кайым кайда десе, аттан айрылган жерде тура.
Аш ээси менен, баш мээси менен.
Бир чөптүн гүлүнөн аары бал соруп алса, жылан уу — оруп алат.
Дан жыттанган дыйкан колу, даңгыр эмес баскан жолу.
Суу жок арыктан кол жууй албайсың.
Кишинин шайтаны киши.
Ташка салып айдаса, тулпардан туяк кетилет (кетилмек), саяпкери жарашса, тулпарга туяк жетилет (жетилмек).
Айтсам сенден өлөөрмүн, айтпасам сындан өлөөрмүн.
Мээнет шашып келип, шашпай кетет, дөөлөт шашпай келип, шашып кетет.
Эт менен челдин ортосунда.
Байды мээнет чырмаса, ашканага жашынат.
Жакшы мал (ат) жанга аралжы, жакшы дос (жолдош) малга аралжы.
Жетиле элек наадандан жетектеген ат жакшы.
Бозочунун үйү кыйкырык менен өкүрүк, өтүкчүнүн үйү апырык менен сапырык, насбайчынын үйү какырык менен түкүрүк.
Ачуулуунун баары кас эмес, ардактоо бар мойнунда.
Жол бирге болсо да тагдыр башка.
Жаныңа ким күйсө досуң ошо.
Балтасыз бай болбойт, калтасыз кайырчы болбойт.
Бактылуу эмгегинде зор, бактысыз — ооруда, кор.
Чач алакасы үч күндүк.
Кош-кош десе, куяң кой кошокко кошулат.
Башы бүтүн аман жүрөт.
Тобокел - эрдин жолдошу.
Теңчилик жоголду, темингендер оңолду.
Ачтын тогу бар, сологойдун оңу бар.
Миң чеченди бир дөөрүк жеңиптир.
Байлык бакыт эмес.
Гүл — аарыныкы, бал — адамдыкы.
Боёкчуну боёкчу десе, атасынын сакалын боёптур.
Өзүңдү эр ойлосоң, өзгөнү шер ойло.
Бири кетсе экинчисинин сүтүжок.
Эки тоонун чөбүн самаган кийик ач калат.
Ар бир жердин түлкүсүн өзүнүн уучусу ууласын.
Акыл үч жолу кемийт: капалуу болгондо, уктабай жүргөндө, курсак ачканда.
Аттан айрылганы, канаты кайрылганы.
Оору кадырын сак билбейт, өлүк кадырын тирик билбейт.
Канаат (же каниет) карын толтурат.
Кыяматтын кабы жарылат.
Аш катыгы ак болот, эл катыгы бек болот.
Эки жагыңа байкап иш кыл, жылкыңа карап ышкыр.
Болоюн деген уул бар, болтурбайм деген кудай бар.
Эшек табылса, тезек табылбайт, тезек табылса, этек табылбайт.
Кедейдин эчкиси уйга тете.
Жакшы тамак жайдары кылат.
Душманың кылдай болсо, тоодой көр.
Тузду даам татканга бер, кызды издеп тапканга бер.
Гүлсүз — булбулдун үнүжок, элсиз — ырчынын күнүжок.
Жаман атка камчы, жакшы атка камчы.
Эрдин көзү өтсө — чамгарак отто, зайыптын көзү өтсө — куттун качканы.
Тойбой жеген (кээде ичкен) аш курусун, кордукта жашаган баш курусун.
Күйөөсү молдо болсо, аялы ушакчы.
Өзү келсе келсин, бөз калтасы келбесин.
Сапарбайдын сан жылкысы көрүнбөй, Кулансарыктын кула байталы көрүнөт.
Адамдын жылдыздуусун айбан да билет.
Жоого барсан баарың бар, доого барсаң бириң бар.
Аныккандан каныккан ууру болот, оолуккандан соолуккан жинди болот.
Элиң барда жардымын дебе, мекениң барда шордуумун дебе.
Семиз кой берем дегенге, селдесин саткан молдо бар.
Молдо жолдо болсо, шайтан үйүнө кирет.
Алышканда күчү жеткендин, айтышканда кеби өтөт (күчү кетет).
Өсөөр элдин балдары бири-бирине дос болот, өспөс элдин балдары бири-бирине кас болот.
Кери кеткендин сакалы кекиртекке бүтөт.
Ойлуу жердин уурусу, тоолуу жердин бөрүсү.
Улууга сый көрсөтсөң, кичүүдөн урмат көрөсүң.
Эрте турган эркектин (жигиттин), бир ырысы артык.
Жаманы өлсө — бири өлөт, жакшысы өлсө баары өлөт.
Ар нерсени көп карап, көздүн курчу азаят.
Суу эркиндикти сүйөт.
Берип жаман көрүнгөнчө, бербей жаман көрүн.
Досуңдун бычагы менен мүйүз кес, душмандын бычагы менен кийиз кес.
Той — токчулуктун жышааны.
Чөп ширеси мал семиртет, кеп ширини жан семиртет.
Масты көрүп жинди эсине келиптир.
Өз көмөчүнө күл тартат (же тарткан).
Ууру күч болсо, ээси айыпка жыгылат.
Акылсыз болсо алганың, айыкбас дартка калганың.
Айыл атаандашса — береке кирет, аңдышса — чыгаша чыгат.
Көрүнгөнгө ыйлаган көзсүз калат.
Баласынан намыс кетет, катыны айыңчы, келини ууру болот.
Жакырдын жайын жалчы билет.
Акыл чачты жейт, алтын башты жейт.
Жигит өлөөр жерине күлүп барат, кыз жыргаар жерине ыйлап барат.
Өнөрпос ишке таянат, балбан күчүнө таянат.
Эмгексизге ыракат жок.
Жүктү лөк көтөрөт, мээнетти эр көтөрөт.
Атты мээнет чырмаса, аягынан басынат, төөнү мээнет чырмаса котур болуп кашынат, байды мээнет чырмаса ашканага жашынат.
Уугум, сага айтам, уулум, сен ук, керегем сага айтам, келиним сен ук.
Көпкөн жигит (же киши) басыгынан байкалат.
Көл таянычы — жер, көсөм таянычы — эл.
Курсак ток болсо, колун, (же тилиң) шок болот.
Өз балаңдан бөлүп кутуласың, небереңден өлүп кутуласың.
Жүз сөздү бир сөз токтотот.
Жардынын жалгыз аты качааган.
Эл оозунда элек жок.
Мээнет кетпейт бечелден, кеп кутулбайт чеченден.
Бардын акыры — ада, алп акыры — кор.
Тууган күйдүрүп айтат, душман күлдүрүп айтат.
Буканын өзү карыса да, мурду карыбайт.
Ар чөп өз тамыры менен күн көрөт.
Ооз деген дарбаза, чыга берет аңдаса.
Жамандын бир аты жоош, бир аты момун.
Ат ээси жылкычы.
Алдыңкынын адашканын арткы (киши) билет.
Адам чакырса барбайм деген, аш чакырса калбайм дейт.
Жакшы төөнүн мурду жырылбайт.
Аздын азанчысы болгуча, көптүн казанчысы бол.
Айылчынын баласы «опаа» деп ыйлайт, уйкучунун баласы «жатаа» деп ыйлайт, соргоктун баласы «мама» деп ыйлайт.
Ашыгып жооп берген — аз ойлойт.
Эл кимден корксо, ошонун кулу боло берет.
Ынтымактан айрылсаң, колуңдагы иш кетет.
Аттан тай озоор.
Эки уй баккандын үйү — айран, эки аял алгандын үйү — ойрон.
Ар убакта чынчыл бол, калк ишенет кебиңе.
Узун тил — уудан жаман.
Өрдөктү туурайм деп чулдук бутун сындырыптыр.
Уу десе, чуу дебей.
Бир баш — миң ой.
Кудайдын бергенин билбейт, урганын билет.
Албарстыны койнуңда ойнотсоң, ал төшүңө чыгат.
Жакшы ата — жаман уулга кырк жыл азык.
Чилденин бири калса да, жут болот.
Бара турган жериңе какырба да түкүрбө.
Соодада достук жок.
Алган колдон берген кол — март.
Саламсыз кирген уят, жоопсуз чыккан уят.
Кыздын баары эле жакшы, жаман катын кайдан чыгат.
Ит жалдаган суу кечпейт.
Катын эрден табат, эр пирден табат.
Дарак бир жерде көгөрөт.
Адал иштин арты — бакыт.
Адептүү киши — азаптан алыс.
Адашкан жыйып эл кылдым, айланып кетсин туугандан.
Оюндан омуртка сынат.
Турмуш эшек араба, карабасаң сынып калат.
Кеңешип кескен бармак оорубайт.
Жатып ичер аш болсо, жалкоолук жанга тынч экен.
Сөз баштаган эл баштайт.
Өлүүлөр жөнүндө оң сүйлө, болбосо үндөбө.
Заманы жакшы болсо, карысы жаш болот.
Дымыксаң капаланба, дүйнөнүн катаалына.
Үй — жайга орун камда, мейманыңа оюн камда.
Алы жетпеген — акыретчил, колу жетпеген — кордоочул (же кудайчыл).
Жаман каап сүйлөйт, жакшы таап сүйлөйт.
Аз ашка жасоол болбо.
Кичинеге чоңсунба, салба күчүң.
Буту сынган жатып семирет, колу сынган туруп жүрүп арыктайт.
Балакет — аяк астында.
Ит адамга жолдош, ошон үчүн атын койгон Жолборс.
Сөздүн баркы — кыскалыгында.
Ууру ит адат кылбаса үйгө киреби да, тумшукка чаппаса каңшылап билеби.
Мыйзам жолу кең болот, бардыгына тең болот.
Катын төркүнү төрдөн узайт, эр төркүнү ирегеден узайт.
Сөз ээси киши — журт көзү.
Эр соргогу үй толтурат, катын соргогу үй курутат (же түгөтөт).
Саяк жүрсөң, таяк жейсиң.
Эшектен жыгылганды элирген атка мингизбе.
Жемди көргөн кыргый торду көрбөйт.
Түзөлөр жолго түшпөйм десе, түбөлүк дешкен досуңдан кеч.
Өлүм — орток, доо — көзөк.
Эрдик кылсаң, сүрө бил.
Жабууласа жал калат, жол астында жан калат.
Кара өгүз минсем камчым жок, үйгө келсем тынчым жок.
Кайрымсыз хандан көрө, ырбаган жара жакшы.
Балчы менен төлгөчүдөн, өз аялың артык айтат.
Жеген ооз уялат.
Акмак арыбайт, көсөө карыбайт.
Кыса (же кысас) кыяматка кетпейт.
Алыс жол атты сынайт, оор күн эрди сынайт.
Кулалы жыйып куш кылган, куранды жыйып журт кылган.
Тоту куш башын көрүп кубанат, бутун көрүп арданат.
Жалгыз дарак токой болбойт.
Ойлоп сүйлө, байкап отур.
Өлбөгөн көрүшөт.
Акылсыз — какшык сөзгө жакын келет.
Атка бергис кунан бар, кызга бергис жубан бар.
Өнөрлүү болсоң өргө чап.
Өлүмдөн башканын эртеси жакшы.
Жаман эркек тууганчыл, жаман катын төркүнчүл.
Байтал жүгүрүп байге албайт.
Бир кишинин арыгы, миң кишиге суу берет.
Ажал жетип күн бүтсө, кимди сорбойт кара жер.
Устат акындын ою көп, сөзү аз.
Эне өлсө — төркүн жок, ата өлсө — тууган жок.
Көрүнгөн өз эмес, өз бирдей эмес.
Кишинин өзүнө караба, сөзүнө кара.
Эркектин жаманы — катындын экинчи кудайы.
Эсебин эптеп билебиз, эшегин кантип минебиз.
Жамандын ойну калбайт.
Эркек бий азууга салат, катын бий амал менен алат.
Жолдо тамактын оордугу жок.
Ачкалыкта алтындан, бир жутум жарма артык.
Эр жигит эл камын жейт.
Чеченде — жалпынын сөз акысы бар, байда — кедейдин көз акысы бар.
Акыйкат отко күйбөйт, сууга чөкпөйт.
Жакшы сөздү айбан да түшүнөт.
Ашыккан алыс узабайт.
Алтын чыккан жер кадырлуу, калыс жүргөн эр кадырлуу.
Ачкадан өлгөн наабайдын койнунан нан чыгыптыр.
Куш баласы кырымга карайт, ит баласы жырымга карайт.
Арам санаа болбогун, алгандан алтоо болбойсуң.
Достук тар кыяда сыналат.
Акыл конбогон жигитке, бакыт да конбойт.
Кара жанга күч келсе, дебегенди деп коёт, жебегенди жеп коёт.
Кыргыек келбей күз болбойт, кыямга келбей иш болбойт.
Ырыс алды ынтымак, ынтымагың жок болсо, алдыңдан таяр алтын так.
Кашыңда ким отурса, душманың ошол.
Өзгөгө (душманга) өлүм тилегиче, өзүңө өмүр тиле.
Келинди келгенде көр, кемпирди — өлгөндө көр.
Жамандын төрүндө отурганча, жакшынын ирегесинде отур.
Ак кажырга кузгун көөлүчү болсо, сагызган сайга той жасайт.
Элдин уурусунан, жердин уурусу жаман.
Канды кудай ураарда, катыны менен кагышат, калкы менен чалышат, как башынан бак кетет, астынан алтын так кетет, ала аскардай бел кетет, андан кийин эл кетет.
Колуң менен иштебей, оозуң менен орок орбо.
Өлө жегенче, бөлө же.
Жакшы атанын кашыктап жыйнаганын жаман уул чөмүчтөп чачат.
Баатыр өлсө да куралын таштабайт.
Тил албаган уулуң — бел ашпаган арыктай.
Балбан (күчтүү) менен күрөшпө, түптүү менен тирешпе, шамал менен жарышпа.
Бийик дөбөгө (же тоого) чыксаң — көзүң ачылат;
Ит тумшугуна суу жеткенде сүзөт.
Акылдуунун алдына акмакты ээрчитип барба.
Кандан ажырасаң да, калктан ажыраба.
Жалгыз бала атка чапса, атасы көчүгүн көтөрөт.
Алтымышка барганда аркандаган аттайсың, «алганым тилдеп койду» деп, кимге барып даттайсың.
Досунан ажыраган — өзүнө өзү душман.
Адам өлмөйүнчө ырыскысы түгөнбөйт.
Сөз бербеген жөө чечен, учуп жүргөн камгактай.
Жашыңда калжың болсоң, карыганда мылжың болорсуң.
Зор иште жаның чыкса да даңкың калат.
Жегенде тойбогон, жалаганда тоймок беле.
Арстан катуу качырат, жумшак алат.
Калыс башкарган элде кайгы жок, кара өзгөй башкарган элдин дайны жок.
Эл башчылар достошсо, бактысы болот журтунун.
Атанын көөнү балада, баланын көөнү талаада.
Чычканга — өлүм, мышыкка — оюн.
Эл үмүтүн эр актайт, эр атагын эл сактайт.
Терең дарыя тынч агат, акылдуу киши тынч айтат.
Коломтону кошо келсе жер болот, алачыкты кошо келсе айыл болот, айылды кошо келсе калдайган калың эл болот.
Бирөөнүн (душманыңдын) өлүмүн тилегенче, өзүңдүн өмүрүңдү тиле.
Оң колуңдун ачуусун, сол колуң менен бас.
Жакшы киши менен жанашкан жакшы.
Айда туусам — айда жок, күндө туусам — күндө жок.
Ишенген кожом сен болсоң, кепшеген оозуңду урайын.
Жердин көркү — Алайда, ашуунун көркү — кундузда, сулуунун көркү — кыргызда (калында).
Закүндүн алды — көт кыскан.
Сырын ачкан эмчиге сыйкыр бакпас.
Карылык коркунуч эмес, өлүм — коркунуч.
Соёрун сойдум, тартуу кандай болот.
Жоргонун баркын мингенде билерсиң, жакшынын баркын өлгөндө билерсиң.
Ийне өткөн жерден шоона да өтөт.
Каргангандын калпы көп.
Саманкана күйдү десе, Самаркан күйдү дейт.
Үйрөнбөгөн бейишиңден, үйрөнгөн тозок жакшы.
Кептен улам кеп чыгат, кементайдан жүн чыгат.
Эркин жүргөн катын — мурунтугу бош кунаажын.
Этим, тургай табагымды таппайм.
Эрлүү катын таяк жейт.
Энеси жоктун — кызы баш, атасы жоктун — уулу баш.
Айранын аттай көргөн, кымызын төөдөй көрөт.
Ак көңүл киши мурун айткандын тилине кирет.
Суу бойдун кирин кетирет, ойдун кирин кетирбейт.
Шайтан азгырганды, шамал оодарат.
Ороздуу менен оттош бол, ырыстуу менен жолдош бол.
Токоюна карай аңы, учуруна карай заңы.
Күлбө карыга, келет башыңа.
Эшектин күчү адал, сүтү арам (же эшектин сүтү арам, күчү адал).
Атаң мурап болгуча: жериң суулуу болсун.
Жылкы аласы — тору ала, сыртынан таанылат, адам аласы — ичинде, баамчылар жаңылат.
Ырыстуунун аты күлүк, кызы сулуу.
Досуң канча болсо, душманың ошончо.
Көз — коркок, кол — баатыр.
Иштин агы билбейт, жигиттин багы билет.
Катын каяша кылбайт, каяша кылса да болушууга жараша кылбайт.
Жалгыздын жары — кудай.
Көзү сокурдан көңүлү сокур жаман.
Бош кап тикесинен турбайт.
Сөз — тапка кирбес, боосуз куш, ооздон чыкса карматпайт.
Бир караңгы, бир жарык — түндөн кийин күн келет.
Жалындуу жаштык кезиңде жазгы суудай ташкында.
Көчсө — көттө, консо — четте.
Билимдүү болсоң озорсуң, билимсиз болсоң осолсуң.
Колуң менен кылсаң, мойнуң менен көтөрөрсүң.
Колунда иши бардын кайырмагы сууда.
Коркок көзгө кыпын үйүр.
Чын айтып залал тап — акыры жетерсиң муратка, калп (же жалган) айтып, пайда тап — акырында каларсың уятка.
Бөрү сууну шалпылдатып, кой кечкен суу экен дептир.
Көп жашаган куу (же карт) түлкү капканга түшпөй койчу эмес.
Осмо кетет каш калат, оомат (урмат) кетет баш калат.
Күчүндү тилиңе (тишиңе) (ден) чыгарба, ишиңе (ден) чыгар.
Жакшы — сыйлайт дили менен, жаман кыйнайт тили менен.
Досондонун жаны бир, куданданын малы бир.
Төө мингендин төбөсү бийик.
Бир чыбык менен миң кой айдалат.
Айыпсыз аякка тикенек кирбейт.
Эмгектин наны таттуу, жалкоонун жаны таттуу.
Заманы бирдин амалы бир.
Казы кертип жал чайнап сен да өтөөрсүң дүйнөдөн, кара жарма жалмалап мен да өтөөрмүн дүйнөдөн.
От менен суу — тили жок жоо.
Эки нар жөөлөшсө ортосунда кара чымын кырылат.
Айрылышса — сагынышат, жолугушса — жабыгышат.
Бекерден теңирим безер.
Сараңдан сурасаң, ал сары оору болот.
Кара кишинин ачуусу келгенче, сары кишинин жаны чыгат.
Көк итти көп ит талаптыр.
Ата-эненин кадырын билген уул эл багар.
Атадан уул туулса — ийги, ата жолун кууса — ийги.
Жаманды койсон жайына, күндө келет чайыңа.
Сактыкка кордук жок, закондо зордук жок.
Сөз сурамак — ызаат.
Өрдөк берген, каз алат.
Жашчылык — жайдын жамгыр өткүнү.
Бактың ашкан убакта, карганы (жапалак) салсаң каз алат, бактың качкан убакта, шумкар салсаң аз алат.
Ыйлаганды сураба өлгөнү бардыр, күлгөндү сураба билгени бардыр.
Акыл менен билим эр адамдын сөөлөтү.
Күлүктөн күлүк өтөт, күйүкпөгөнү марага жетет.
Жаны ачыгандын жанына барба.
Алгандын бермейи бар.
Ойдун түбү жок, сөздүн чеги жок.
Карыганда жан таттуу, жандан дагы мал таттуу.
Сараңдын жыйганын зордукчу чачат.
Көп жылкынын ичинде, жетим кулун билинбейт.
Куттуу конок келсе, кой эгиз табат, кутсуз конок келсе, койго карышкыр чабат.
Каргыштан өлбөйт, алкыштан тирилбейт.
Калпычынын өмүрү коендун куйругунан кыска.
Кетенчиктеп отуруп да, чокуга чыгууга болот.
Мал — ачуу, жан — таттуу.
Бөдөнөнү кыргыйга, жем жараткан — сен дүйнө, эки эгиздин бирөөнү, кем жараткан — сен дүйнө.
Акыйкаттын отун эч ким өчүрө албайт.
Жардыны кыйнаган менен, жар түбүнөн суу чыкпайт.
Карып калган катындан эрөөлгө чыгар эр туулбас.
Атаңды өлтүргөнгө — энеңди алып бер.
Аялдын чачы узун болгон менен акылы кыска.
Сүйгөн кесибиң — ырыс — кешигин,.
Катыным сокур — жаным тынч.
Кенже гозонун кебези жок, көп сөздүн мазеси жок.
Өтөгөндүн (аюунун) териси өзүжатып ий болот.
Сандык жыйган жүгүңө, сарамжал кылгын үйүңө.
Акма кулакка айтса болбойт, куйма кулакка айтса толбойт.
Өрдөк жокто чулдук бий, өпкө жокто карын бий.
Өз убалың өзүңө, эки кара көзүңө.
Обу жокко кыйшаң үйүр.
Соодагерде акча болбосо, сууда балык да болбойт.
Жашында жигит октолот (же шок болот), жашаганда токтолот, жалгабаса кудайым жабыгып жүрүп жок болот.
Көөрүктүн оту тутанбайт, көп жагынан жел чыкса.
Акыл жетсе да, кол жетпейт.
Аңыздуу жерде ат өлбөйт, бозмаштуу жерде бото өлбөйт.
Аттын көркү — жалында, кыздын көркү — чачында.
Алты уулдуу кишинин, алты өрүштө малы бар.
Ачка болсоң да азанчыдан үмүт этпе.
Тозок менен тооруган, бейиш менен алдайт.
Болот бычак кынсыз калбайт, болот ийилбейт, чорт сынат.
Ажырашаар тамыр ээрдин арткы (көткү) кашын сурайт.
Өлгөндү туулган жеңет, жоону кууган жеңет.
Адамдын даамы тилинде (сөз менен).
Кыз уяты — тартуу, ат уяты — сатуу.
Ышкысы жоктун ыйманы жок.
Жоо сырын жоо билбейт.
Таза болсоң — суудай бол, баарын жууп кетирген.
Кайгы өмүрдү кесет, калп ырысты кесет.
Кыялданган тилекти кыстаган турмуш жеңет.
Чоңго чоң аяк жармаңды арнап ич.
Саап ичсең миң күндүк, чаап ичсең бир күндүк.
Эски сөздүн бири жалган, бири чын.
Жер эрдин эмгегин жебейт.
Өзүңө өзүң жакпасаң, жакканың ошол элиңе.
Чабал өрдөк мурда учат.
Мекенсиз адам — үнсүз булбул.
Суу кетсе таш калат, сурма кетсе каш калат.
Казаныңа жараша чөмүч таңда.
Жашоонун өзүжашыл өрт.
Эрендер элдин четинде, үзөнгүдөн жан берет.
Алыста болсо кишенешкен, жакында болсо тиштешкен.
Аш - аттуунуку, той - тондуунуку.
Карап койсо — көргөндөй, күлүп койсо — сүйгөндөй.
Өзүмдүкү дегенде — өгүз кара күчүм бар, кишиники (же өзгөнүкү) дегенде — кол тийбей турган ишим бар.
Жаман тил үчүн жакшы баштан айрылыптыр.
Асманда жүргөн кыраан куш, да түнөгүн көксөйт.
Жорго жолду арбытат, жокчулук эрди карытат.
Тоодон түшкөн — таскак, тоого чыккан — аксак.
Кыларга иши жок, саларга кушу жок.
Соодагерге мал кайгы, оорулууга жан кайгы.
Үмүттүн өз дөөлөтү бар.
Кыштын камын жайда көр, жайдын камын кышта көр.
Бешимден кийин тийген күн жылуу болбойт.
Кыз жети жашка келгенде энесин жергеге кошот.
Тогуз кабат торкодон токтучагымдын териси артык.
Карынын ырымы жаман, суунун ирими жаман.
Акылмандын уга турганы арбын, айта турганы аз.
Айтып берээриң болбосо, ооз оорутуп нетесиң, жасап берээриң болбосо, кол оорутуп нетесиң.
Сүйүү кары — жашты ылгабайт.
Айтпа, айткандан кийин кайтпа.
Келиш — коноктун иши, кетириш — кожоюндун иши.
Бакыргандын баары эле баатыр эмес, балкайгандын баары эле балбан эмес.
Эликти көрсөң атып өт, селдени көрсөң качып өт.
Бечелге (ден) жөтөл үйүр (кетпейт).
Биринчи байлык — ден соолук, экинчи байлык — ак жоолук, үчүнчү байлык — жүз соолук.
Тирүү болуп санда жок, өлүү болуп көрдө жок.
Эчки жаан жааганда — койдун бакыры, күн тийгенде анын баатыры.
Өзүбек кетип өз калды.
Коркконго кош көрүнөт, кошогу менен беш көрүнөт.
Отко жакын шиш күйөт, жеңеге жакын кыз күйөт.
Макулук болмок — өлмөк бар.
Иттердин кордугуна чыдоо кыйын, өлүү оңой.
Мал маарап өсөт, бала ыйлап өсөт.
Сактанганды — сактаптыр.
Бычагыңды чыны менен бер, чыны менен берсең, кыны менен бер.
Кудай кылса, кубаарыңдын акысы жок.
Уулуң жакшы болсо — өмүрүң узарат, уулуң жаман болсо — өмүрүң кыскарат.
Суусу кетет сай (таш) калат, сурмасы кетет каш калат.
Эринчээкке бүгүндөн эртең оңой.
Кыбыраган кыр ашат.
Баланы тарбиялоо — ташты кемиргенге тете.
Бир күн болсо да, күн көргөн жакшы.
Чаң созулат тамандан, жакшылык келбейт жамандан.
Эңкейгенге эңкейгин — атадан калган кул эмес, какайганга какайгын падышанын уулу эмес (өзүңдөн артык уул эмес).
Конуш тандаардан мурда коңшу танда.
Эр жигит энеден туулат, эл үчүн өлөт.
Бөрү карыса — чычканчыл болот.
Кысасыз кыямат жок.
Алайын деп жутунба, ач көздүктүн белгиси, «жутайын» деп умтулба, журт бузаардын белгиси.
Көп окуган көптү билет.
Балыкты сууга салып коркутпа.
Этеги шалтак болсо да, бай катыны эмеспи.
Сокурдун тилегени — эки көз.
Балыктын өз майы менен өзүн эмде.
Акыл үч жолу толот: шат болгондо, уктагандан кийин, курсак тойгондо.
Чоркок төөнүжаза муштайт, өнөрлүүтырмак менен казык уштайт.
Аттын ачуусу кулагынан билинет, иттин ачуусу куйругунан билинет.
Элчиге өлүм жок.
Ач иттин артын сук ит жалаптыр.
Дос башка карайт, душман бутка карайт.
Душмандашкан киши оңолбойт.
Суу ылдый агып, суу өйдө чыкмайын адам кагылбайт.
Буран, иштин — арты ылаң.
Чыбык кармаганга ит өч, чындыкты айтканга акмак өч.
Алгыр кушту мүнүшкөр, жакшы багып кушка сал.
Көбүрөөк билгиң келсе, аз укта.
Чыга албай (араң) турган көз эле, чыгып кетти өзү эле, айтылбай турган сөз эле, айтылып кетти өзү эле.
Санаа менен байыба, убайым менен карыба.
Жолун таап ырдаса, кубаныч экен ыр деген.
Ыйлар бала атасынын сакалы менен ойнойт.
Араздашуудан кийинки таттуулук халбадан да таттуу.
Эскини эптеп кий, жаңыны сактап кий.
Күлкү — ден соолуктун мүлкү.
Буюрса — Букардан аш келет.
Оорунун жакшысы жок, дарынын таттуусу жок.
Кичи пейилдик — айкөлдүктүн белгиси.
Ичиң күйсө таш жала.
Жаманды жаныңа жолотпой айрыл, жакшыны изде, артыңа кайрыл.
Жолдон келип, төр меники дейт.
Көркөм өнөр — касиеттүү күч.
Сөзү кардай аппак, иши көөдөй кара.
Өзөктөн чыккан өрт жаман, өздөн чыккан жат жаман.
Айдаган малы баалуу болсо, ажааты чыгат кербендин.
Бирөө ашы менен кыйын, бирөө башы менен кыйын.
Баланын туулганына кубанба (же сүйүнбө), тураарына кубан (же сүйүн).
Аттан айрылсаң да, абийирден айрылба.
Бөдөнөнүн жатагын көр да, этине таарынба.
Туулдуң — өлдүң, тутандың — күйдүң.
Коноктон коруганың кокуйга жем.
Эр намысы — эл намысы.
Уккан — уламал, көргөн — көзөмөл.
Аркар мойнун ок кесет, азамат мойнун жок кесет.
Саны бар сапаты жок.
Жай кийгенин кыш кийген жарды кайдан байысын.
Жаман өз ашынан куру калат.
Иш бүтүргөи кернейчи, балаага калган сурнайчы.
Катын эрден чыкса да элден чыкпайт.
Ит семирсе ээсин кабат.
Сүйлөй — сүйлөй чечен болосуң, көрө-көрө көсөм болосуң.
Өнөктөштөр өр ашат.
Дос, жолдош — бир жылдык, куда — сөөк — миң жылдык.
Уйдун сүтүтилинде.
Өз башында төөнү көрбөй, киши башындагы чөптү көрөт.
Паанасы жок сайдан кач, кайры жок байдан кач.
Кыздын жаманы иттен чыгарат.
Байды кул десе күлкүсү келет, кулду бай десе, өлгүсү келет.
Эрдин тебетейине карап зайыбын сына, атына карап затын сына.
Жаман жүрүп жакшы болгондон сактан, жарды жүрүп бай болгондон сактан.
Айласыз баатыр чочкого чабат.
Күмүштү жыйган сен болдуң, күйүттү тарткан мен болдум.
Болот сынат, бирок ийилбейт.
Көздүн көргөнүнөн кулактын укканы көп.
Устанын тогоосу жок, бекердин чолоосу жок.
Ийгилик устүндө пейлиңди тарытпа, иш үстүндө көңүлүңдү иритпе.
Элүүжылда — эл жаңырат, жүз жылда — жер жаңырат.
Бүгүн көргөн — эртең жок, ушундай белең (же атаны кайран) дүйнө бок.
Баш болуу оңой, баштап кетүү кыйын.
Элүүжылда — эл жаңырат, жүз жылда — казан.
Эр тайын тартат, ит атасын тартат.
Сабаасына карай — бишкеги, сакалына карай — искеги.
Жаман кыз тамак үчүн ыйлайт, жакшы кыз энесин сыйлайт.
Алма этектен алам деп, чалма этектен айрылдым.
Аяк желдүү болсо — ташка тиет, ооз желдүү болсо — башка тиет.
Жамандык издетпей эле табылат.
Адам эмгеги менен даңктуу (таанылат).
Ден соолук — түгөнгүс (чон, зор) байлык.
Өгүз өлбөсүн, араба сынбасын.
Ала карганы адал десе, бир чалымы бок татыйт.
Кыз баласы — кызыктырат, уул баласы — ууктурат.
Күчтүн аздыгынан эмес, курсактын ачтыгынан.
Кайраты жоктун сабыры жок, сабыры жоктун кадыры жок.
Досу көп менен сыйлаш, досу аз менен сырдаш.
Ачтын күчү — тамагында, жөөнүн күчү — таманында.
Байлык эмне дегизбейт, жоктук эмне жегизбейт.
Эрдин атын эмгек чыгарат.
Бой көтөргөн суук көрүнөт, орой сүйлөгөн жек көрүнөт.
Көп сүйүнгөн — катуу кайгыраар.
Жакшылык кылсаң — ырыска батасың, калпың кармалса кайда качасың.
Жердин да кулагы бар.
Күйүттү күйүп ызала, кырсыкты эмгектенип табала.
Малы барга, баары бар.
Билимдүүнүн сөзү өткүр, мергенчинин көзү өткүр.
Акылдуу отко карайт, акмак казанга карайт.
Атаңды дегендин тилеги катат, айланайын дегендин тилеги ашат.
Ала албаган куштан, ала моюн чымчык артык.
Таянган тооңу көчкү алса, талдуу бутагынды ким калкалайт.
Алгырдын зорун — шер дейбиз, азамат зорун — эр дейбиз.
Алжаке эркекке жалжаке катын туш келет.
Казды туурап карганын буту сыныптыр.
Таш түшкөн жеринде оор, иш чыккан жеринде зарыл.
Конооруңдан мурда конушуңду камда.
Күйөө келсе, кыз даяр.
Усталардан — дат калат, молдолордон — кат калат.
Адал өлсө — бир казан эт, арам өлсө — ит менен кушка жем.
Бергенге бир да көп, алганга жүз да аз.
Нысапсызга кашык салса беш ууртайт.
Чечен алжыса богун мыкчыйт.
Үнүң жетпес жерге кыйкырба, үйүңдү тикпес жерди шыпырба.
Бир ай минбей атыңды мактаба.
Өскөн токой өсө берсе, эмдигиче көктү тешмек.
Эсирген серке аскадан секирсе, артындагы аксак койлор ташка жанчылар.
Күкүктүн доошун эшитпей күн жайылып ачылбайт, күйүттүү болгон адамдын күндө добушу басылбайт.
Ойдо барга кол жетпейт.
Карышкырга кой кайтартпа.
Койду серке баштайт, оюнду эрке баштайт.
Көйнөгү башканын көөнү башка, чапаны башканын санаасы башка.
Бекердин атасы өлүптүр.
Элиң түлкү болсо түлкү бол, бөрү болсо бөрү бол.
Жакшы — жаныңа жолдош, жаман — малыңа жолдош.
Бала чуркаса, чалдын буту зыркырайт.
Кары келсе — ашка, жаш келсе — ишке.
Иретсиз иште ийгилик жок.
Тегин жаткан текемди сенин эчкиң ала кетти.
Малды көрүп, байгамбар жолдон чыгыптыр.
Муңдуу жүргөн адамга, мукамдуу айткан ыр жакшы.
Достун көңүлү бир тартым насыбайдан калат.
Жакшы желик болот, жүк көтөргөн көлүк болот.
Жакшы уул атадан, жаман уул батадан.
Кимди ким көрдү Быржыбайды там басты.
Бакыт жерде, эринбей эңкейип ал.
Буламыктан — тиш сынат, кыламыктан — бут сынат.
Күз — күрөш, жаз — жарыш.
Чачты жуубаса бит басат, тарабаса сирке басат.
Эр жигит жигит болобу, этеги шорго малынбай, эр жигит жолу болобу, кез-кезде торго чалынбай.
Үйгө кирген — куру чыкпайт, көргө кирген — тирүү чыкпайт.
Чырпыгы сынса сынсын, чынары аман болсун.
Көрдүм деген көп сөз, «көрбөдүм» деген бир сөз.
Бирөөнүн катыны, бирөөгө кыз көрүнөт.
Өлүүнү айтса тирүүнүн тынчы кетет.
Жер мээнетти жебейт.
Берген жоомарт эмес, алган жоомарт.
Макоодон макул ден кутул.
Адам алсызы — урушчаак.
Анжиянда акем бар, ал да мендей пекене.
Балырлуу жерде бака бар, тулпар атта така бар.
Эл менен көргөнгө, кабак салбай кайрат кыл.
Бейкайратка бейиш жок.
Сөзү — таттуу, көңүлү — катуу.
Баарынан качып кутулат, өлүмдөн качып кутула албайт.
Өзүн башкара билген башкаруучу — мыкты.
Аз болсо да, саз болсун.
Каргаша болсо кан өлөт.
Жакшы киши ооруса тойго барып келгендей, жаман киши ооруса көрдөн чыгып келгендей.
Балыктын тирилиги суу менен, эрдин тирилиги элменен.
Байлык не дедирбейт, жоктук не жедирбейт.
Жазгы жамгырга ишенбе, кышкы күнгө ишенбе.
Тамактан аяган мончок курусун.
Жаман сөз жүрөккө барып так болот.
Киши сыры анын иштеген ишинен билинет.
Ууру танапташ, бөрү кулакташ.
Маанасы жок сайдан без.
Эки ооз бириксе, жалгыз ооз тим турат.
Аштык жеген арыбайт, ак (тык) ичкен карыбайт.
Арак ичкен тойдо мас, акылы жок күндө мас.
Обозгер жакшы — кан жакшы, катын жакшы — эр жакшы.
Коноктун алдына (конокко) аш кой, эки колун бош кой.
Зайыпсыз ашың даамсыз, тузсуз да, узун колуң кыска, каруусуз.
Өлгөнгө өкүнбө, калганга береке берсин.
Эрди талап учурат, кушту канат учурат.
Айланайын айдайым, алты карын майдайым, кындуу шибегеңди сактай көр.
Керегеси кердеп турат, ыңырчагы ырдап турат.
Талкалап салуу бир паста, бир нерсе кылуу аста — аста.
Картайганда кайталап, сөздүн курчу азаят.
Акмак — акылдууну, мас — соону сүйбөйт.
Чечендин сөзү кумдай куюлат.
Камырдан кыл сууругандай.
Баш айрылса (жарылса) бөрк ичинде (алдында), кол сынса, жең ичинде.
Кызаргандын баары манат болот, кылган иштин баары адат болот.
Чөйчөктөн төө сугаргандай.
Кичинеге чоңсунба, асмандагы айга кол сунба.
Карыз үн катпайт — бирок уктатпайт.
Ар кимдин эри өзүнө мырза, ар кимдин зайыбы өзүнө каныша.
Жигитке жетимиш өнөр аздык кылат.
Акылдуунун өзү өлсө да, сөзү өлбөйт.
Карга каркылдап каз болбос катын шыңкылдап кыз болбос.
Көп акмактын агасы болгончо, бир акылмандын иниси бол.
Кой аксагы менен жүз.
Куру суудан май чыкпайт, куру сөздөн маани чыкпайт.
Ар кызыктын башы бар.
Көрктүүнү көрүп алганча, сүйгөнүңдү сурап ал.
Көп жашаган не билет, көптү көргөн шо билет.
Ар кимдин өз жүгү өзүнө чак.
Жээн эл болот бай болсо тайкеси, желки тон болот, май болсо желкеси.
Кел дебеген үйдөн, төбөсү түшкөн көр жакшы.
Коёнду камыш өлтүрөт, эрди намыс өлтүрөт.
Эрим мени урса, мен балдарымды урам.
Алатоонун тамыры айылдан башталат.
Кудай чоң, кудайдан соң дүйнө чоң.
Жанашып калсаң (койсоң) жаманга, жакшылык кылбайт адамга.
Жолоочунун жолдогусу жакшы, жолдо болбосо — үйдөгүсү жакшы.
Жоордун жайын жакыр билет, жокчулуктун жайын бакыр билет.
Башымдан өтпөгөнгө баламын, башың өткөн жерден өзүң өтөсүң.
Ушу жарык дүнүйө, устаранын мизиндей, оодарылат күнүгө.
Жорто албаган (жүрө албаган) жол бузат, айта албаган сөз бузат.
Салаалап сыйпап сакалды, карылар айтат макалды.
Оңсоң да өзүңдөн, тоңсоң да өзүңдөн.
Теректей бой бергиче, теменедей акыл бер.
Музоо муз жалайт, торпок тоз жалайт.
Эгин көп болуп эки жыл ичпейт, төө көп болуп конокко сойбойт.
Алтынды жыйган сен болдуң, азапты тарткан мен болдум.
Этти тарткан билбейт, туураган билет.
Сөз жакшысын кулак билет, кыз жакшысын ынак билет.
Аты жакшы азамат, качса — кутулат, кууса — жетет.
Бышыксынган адамдар бересеге чалынат.
Түбү бирге түтпөйт.
Сынгандан бертинген жаман.
Атты чапсаң алыска чап, чыкпай калса бактыңан тап.
Кызы бар үй — кымызы бар саба.
Кышкы суукта куу сакта, жазгы чөлдө суу сакта.
Жолборс терисин кийгендин баары баатыр эмес.
Этке жетпей туз тынбайт, эрге жетпей кыз тынбайт.
Жоо капыстан чабат, өлүм суратпай келет.
Көөлдөгөн киши көңүлгө карабайт.
Кыюусун билип таптаса, кыраан чүйлү каз алат.
Эрте жатып, кеч турган эринчээктин белгиси.
Карганы алты жылы борго байласа, бир чалымы — жин (же бок) татыйт.
Жашы бирге — курдаш, жаны бирге — сырдаш.
Таттуу ооздун даамын кетирбе.
Ыраак да болсо — жакын жол, жакын да болсо — ыраак жол.
Кум жыйылып таш болбойт, кул жыйылып баш болбойт.
Адам эли менен, каз — өрдөк көлү менен.
Эч оокатың болбосо, эгин айдап, жериң чап.
Кимдин жерин жердесең ошонун ырын ырдайсың.
Балалуу өрдөк талпынса, балалары чуу болот.
Ашың калса калсын, ишиң калбасын.
Шордууга шорполуу эт жакпайт.
Тиш барда таш чайна, тиш түшкөндө аш кайда.
Суурган кылыч кынга кирбес.
Адам жаман эмес, анын кыялы жаман.
Ажал менен азап каш — кабактын ортосунда.
Билим алууну бешиктен башта.
Уулу жоктун — мууну жок.
Өткөнгө өкүнүп, жетпести кууба.
Акыл кичине-чоңдукта эмес.
Көп жойлогон түлкү ачтан өлөт.
Жалгызга жар — кудай.
Кайгыдан адам картаят, шаттыктан адам жашарат.
Бир ата-эне отуз уулду багат, отуз уул бир ата-энени бага албайт.
Алга бир карасаң, артка беш кара.
Кечки суутмадан жалмаган, эртең мененки ысытмадан куру калбайт.
Чырм (же чырым) этсе — көзгө пайда, чымчып жесе — этке пайда.
Көзүңө чөп салган, душмандыктын белгиси.
Ийнеге учук керек.
Тойгонуңа сүйүнбө, сиңиришиңе сүйүн.
Ат дарбыса, эшек кошо дарбыйт.
Улуу сөз — өткөн өмүр.
Акча сүйлөгөндө, акыйкат унчукпай калыптыр.
Өлкөңдөн айрылгыча өмүрүңдөн айрыл.
Сөзү өткүрдүн (курчтун) көзү өткүр (курч).
Жолуң шыдыр, жолдошуң кыдыр болсун.
Дин — элге апийим.
Жеген оозго жарашат.
Чеге таканы сактайт, така тулпарды сактайт.
Жалкоо жеңилдин асты менен оордун үстү менен жүрөт.
Бак коноор адамдын уулу эптүү, кызы көрктүү болот.
Бөрү азыгы менен эр азыгы жолдон.
Кызы жаман болсо — жаш дейт, баласы жаман болсо — мас дейт.
Уй мурдун сасык деп, кесип салбайт.
Калкыңдын көөнүн калтырба, жетсе да колуң жылдызга.
Ат сыйлабас жигиттин, жөөчүлүк берээр сазайын.
Жаман өзүн билбейт, жакшыны көзгө илбейт.
Бедели жок жигиттен, белес жорткон жел артык.
Бай мактанса табылат, кедей мактанса чабылат.
Баатырга таяк да жарак.
Тойдо тонумду бер дебе.
Биттин ачуусун сиркеден алат.
Кан казанын кармадым, канакей колго жукканы.
Камыш өзүн чий ойлойт, бака өзүн бий ойлойт.
Бери болуп төрдө жок, ары болуп көрдө жок.
Ата болсоң акылдуу бол, эне болсоң мээримдүү бол.
Бай болсоң — магдыраба, жарды болсоң — мөгдүрөбө.
Жыртык тондуу — күрөшчөөк.
Ачка киши — урушчаак, арык киши — тырышчаак.
Топтон озгон — чечен, көптөн озгон — көсөм.
Байгамбар - кудай эмес, кудайдан жуда эмес.
Куш жемге алданат, адам сөзгө алданат.
Жалкоо — ашка белен, ишке керең.
Инек мүйүздүү өгүздүн күчү жок, өгүз мүйүздүү инектин сүтү жок.
Билген миң балаадан кутулат, билбеген миң балаага тутулат.
Жаманга кеп айтам (гэп урам) деп, сөзүндү айып кылбагын.
Чымчык, семирип, батманга толбойт.
Эринчээктин шылтоосу көи.
Буюм керек учурунда жакшы.
Билем-билем дей бербе, билгендерди көргөндө.
Жаман — өз ашынан куру калат.
Сокур — орой, таз — кыйык, маңкада (бучукта) бар аз кыйык.
Жакшынын өзү да жакшы, сөзү да жакшы, жамандын өзү да жаман, оозунан чыккан сөзү да жаман.
Калысты калк колдойт.
Тектүүжер — намыстуу эл.
Жакшы киши карыса да, акылынан танбас.
Көздөн кетсе да, көңүлдөн кетпейт.
Иттин тойгон жери бар, туулган жери жок.
Мартчылык ар кимде болбойт, сараңдын чөнтөгүтолбойт.
Алжакенин сөзүнө, калжаке киши ишенет.
Жалкоонун шылтоосу көп.
Карга сүйөт баласын «аппагым» деп, кирпи сүйөт баласын «жумшагым» деп.
Озунган таз бөрк алат.
Бирди минсең жорго мин, кылтылдасын астыңда.
Өтө кайрат баш жарат.
Жакшы аттын (малдын) тишин ачпа, жакшы эрдин (адамдын) жашын сураба.
Бир урууда бир жинди болот.
Муңдуунун муңу бирге.
Ак көрпө жайылдың, аты элге дайын.
Сураганга — бекер бер, суусаганга — жеке бер.
Алыскы достон, жакынкы кас артык.
Курсак ачканда көз киртеет.
Байге аты каралдаш (же караандаш).
Жүрөк сырын көз билдирет.
Ар жердин корозу бирдей кыйкырат.
Узунсуз кыска болбойт, улуусуз нуска болбойт.
Ак койдон аңкоо, боз койдон момун.
Чындыгыңды жоготконуң — өмүрүңдү коротконуң.
И деген үн ишке дөмөөр.
Алыбек алына жараша.
Көпсөң — жарыларсың, толсоң — төгүлөрсүң.
Бирөөнүн колу менен от кармаба.
Камышты бош кармасаң колуңду кесет.
Байлыкты эмгектен изде, теңдикти күрөштөн изде.
Ыйласа — сураба, күлсө — сура.
Жалгыз аттын чаңы чыкпайт, чаңы чыкса да, даңкы чыкпайт, жалгыз эрдин аты чыкпайт, (жалгыз кишинин үнү чыкпайт) аты чыкса да даңкы чыкпайт.
Тондууга тондуудай, тону жокко тону жоктой — суук.
Каракчы үйүнө кирсе, аял да курал көтөрөт.
Карыялуу үйдө — кут, кара бороон болсо — жут.
Эки туйгун качырса, каздын шору.
Сеники, «меники» — көңүлдүн тардыгы, «ары жат», «бери жат» — төшөктүн тардыгы.
Жакшы эр — эли менен, жакшы жер — кени менен.
Миң досуң — аз, бир душманың — көп.
Кой үстүнө торгой жумурткалаган заман.
Сөз жебеген адамдын ар сөзүндө бир тузак.
Окуунун түбү жок.
Жылуу, жылуу сүйлөсөң, жылан ийинге кирет, катуу — катуу сүйлөсөң мусулман (кээде каапыр) динден чыгат.
Жокту жок издеген табат, жолдошу шайыр болсо, жолоочунун кумары канат.
Аманат жанга өлүм ак.
Сагызгандын санаасы жоордо, соргоктун санаасы куйрук — боордо.
Кудай деген кул өлбөйт, тамекиден пул өнбөйт.
Катын өлсө — камчы сап, кайра төшөк жаңырат.
Кең кеңешип жыртылат, тар тартышып жыртылат.
Күлүп киргенден түнүлбө, күңгүрөнүп чыккандан түңүл.
Көчкөн журттун баркын, конгон журтуңда билесиң.
Эки күнгө ээси бербейт, бир күнгө өгүз өлбөйт.
Көкөтөйдүн ашы бул, көп жаңжалдын башы бул.
Бөдөнөнү сойсө да касапчы сойсун.
Дос деген ыйык нерсе, эгер аны баалай билсе.
Энесин көрүп — кызын ал, эшигин көрүп — төрүнө өт.
Жаш курдаш эмес, заман курдаш.
Кудай сүйгөн куда, пайгамбар сүйгөн дос болот.
Көзү жок көгөөн, башы жок балапан.
Таз таранганча — той таркаптыр.
Адам курсагынан арыктабайт, кулагынан арыктайт.
Өтпөскө өмүр жок, сынбаска темир жок.
Мээримдүүлүк — жүрөктөн, мээримсиздик — бөлөктөн.
Атакандын мүрзөсүндөй болсо керек.
Көч жүрө — жүрө түзөлөт.
Ач болсоң ашык этин жебе, ток болсоң да томук этин жерибе.
Карыптык менен карылык, түндүктөн түтүн аңдытат.
Катынга бийлик тийсе, теңирин тааныбайт.
Эси жок курсагы тойгондо эсирет.
Ойлогон ойду кыстаган турмуш жеңет.
Арабаны ат тартат, көлөкөсүн ит тартат.
Темир — отто, киши — жокто чыңалат.
Ууру кылсаң жалгыз кыл, жолдошуң айгак болбосун.
Жамандын өзү теңелбесе дагы сөзү теңелет.
Бай уулунун назары ач, ыймандуу киши андан кач.
Адам — адам менен адам.
Кошуна болсоң — жөлөк бол, болбосоң — бөлөк бол.
Байга бар дүйнө, жокко тар дүйнө.
Жамандын сөзүн талашып, жакшы менен араз болбо.
Зордукчуга мал жокпу.
Эр чегишпей, билишпейт.
Аргымактын жакшысы — чапса күлүк, сатса пул, азаматтын жакшысы — бирде мырза, бирде кул.
Көп менен көргөнгө өкүнүч жок.
Көпчүл болсоң өсөсүң, кекчил болсон — өчөсүң.
Жакшы — арына кул, жаман — малына кул.
Өткөнгө өкүнгөн менен айла жок.
Кара сууда каймак жок — муз болбосо, кой этинин даамы жок — туз болбосо.
Адам аласынан, сөз аласы жаман, от (эт)чаласынан, сөз чаласы жаман.
Жокко амал жок.
Эмгек бар жерде жылыш бар, жылыш бар жерде ырыс бар.
Тез жанында ийри жыгач жатпас (же) тез бар жерде ийри жыгач турбас.
Өмүрдүн чеги бар, илимдин чеги жок.
Миң күнкү бейиштен бир күнкү жакырчылык артык.
Адамга мал табылышы оңой, адамга адам табылышы кыйын.
Оорулуу жылмайса — айыкканга тете, арамза жылмайса — алдаганга тете.
Жаш бутактын ийилгени — сынганы, жаш жигиттин уялганы — өлгөнү.
Бирдин кесепети — миңге, миңдики — түмөнгө.
Атаң барда эл тааны, атың барда жер тааны.
Келмек ирада, кетмек ижаза.
Бекеринен мал тапсаң, берекеси жок болот.
Бороондуу күндө бок кычайт.
Кордук өмүрдөн, эрдик өлүм артык.
Жаман катын терисин жыйбай иттен көрөт, башын жуубай биттен көрөт.
Ак ийик десе жалт берген, ак талкан десе тап берген.
Акыл ашса, жин болот.
Үйүңө келгенге таарынчы айтпа.
Жарды жүрүп бай болгондон сактан.
Эртең макул, бүгүн жок.
Ит арабанын астында жүрүп, «мен тарттым» дейт.
Жоктун жайын жакыр билет.
Уйду таанып ал, тааныбасаң таргыл ал.
Болор иш болуп, боесу канды.
Чоң өгүздүн териси жука болот.
Жаман чөйчөктөгү сууга чөгүп өлөт.
Жакшыга (эстүүгө) айтсаң билет, жаманга (эссизге) айтсаң күлөт.
Бир ок менен эки коёнду атыптыр.
Сүйбөгөн менен жашоо — өзүңдү өзүң кыйноо.
Сыртын көрүп ичинен түңүлбө.
Ачуу тил таттуу турмушту бузат.
Тил баш жарат, жел таш жарат.
Кедей байга жетем дейт, бай кудайга жетем дейт.
Жаман адам өзү боло албайт, болгонду көрө албайт.
Арстан алганына кубанбайт, чалганына кубанат.
Айгыр болор кулундун — жаак эти чоң болот, кочкор болор козунун маңдай жагы дөң болот.
Темене тартып, төө алат, тартуу кылып чай алат.
Жамандын катыны болгуча, жакшынын жесири бол.
Макал — сөздүн атасы.
Кулан кудукка түшсө, кур бака айгыр.
Башы ооруп, балтыры сыздабагандын эчтеме менен иши жок.
Туура сөз тууганга жакпайт.
Бакага балыр көл жакшы, балыкка терең суу жакшы, жигитке өскөн эл жакшы.
Сүйлөсөм тилим ооруйт, сүйлөбөсөм дилим ооруйт.
Нансыз тамак даамсыз.
Эпкиндүү болсоң, элиң сүйөт, курбу — курдаш, теңиң сүйөт.
Арткан ашты батырган, айланайын курсагым.
Канкор ханды көрбөгөн, ханга токол болсом дейт.
Обоо менен шыйпаң дос.
Мал баасын базар чыгарат, жан баасын молдо чыгарат.
Суу кечпес сөздү айтпаган жакшы.
Дос көтөрөт көңүлдү, мал көтөрөт өлүмдү, кой көтөрөт семизди.
Айыга турган оорунун дарымчысы (табыбы) өзү келет.
Жакшынын өзү өлсө да, сөзү өлбөйт.
Байдын нээти кара — колу ак, кедейдин колу кара — нээти ак.
Алабата шорго бүтөт, акмакка сакал бүтөт.
Жалгыз аттуу — жарышчаак, жаргак шымдуу — күрөшчөөк.
Ач иттин артын сук ит жалайт.
Кайдан карасаң да, казандын кулагы төртөө.
Таш, ташты эриткен аш.
Ичи өткөндүн ыштаны билет.
Көрөөр күнү бардын, ичээр суусу болот.
Байдын тамыры көп, бийдин кулагы көп.
Басыгын бузган ат аксайт, алкымын бузган эр аксайт.
Кичине жоолук токуса — уздун чери жазылат, күйөөлөрү келгенде — кыздын чери жазылат, балдыздары келгенде — күйөөнүн чери жазылат, аны көрүп турганда — бирөөнүн чери жазылат.
Кара мүртөз сакчы болсо, момунду жоого чаптырат.
Жигиттин өзү жакшы болсо, тегин сураба.
Баатыр — маңдайлаш, чечен — тандайлаш.
Ителги салба, кепил алба.
Бар болсо, айымчылык, жок болсо, кайырчылык.
Барды сурабайт, жокту тилебейтБармак басты, көз кысты.
Адам тирүүлүгү — бейиш, молдонун тирүүлүгү — кейиш.
Бөрү түндө күч, жоо камсыз кезде чабат.
Эр жаңылса да эл жаңылбайт.
Досуңдун эсеби туура чыкса, кудуңдайт.
Даны жоктун — наны жок, наны жоктун — жаны жок.
Казан карасы кетет, намыс карасы кетпейт.
Бир тоокко да жем керек.
Эр — эгиз, эмгектүү — жалгыз.
Байлык — байлык эмес, бирдик — байлык.
Эр жигит эки айтпайт.
Жан аяшкан дос болбойт.
Оозунан кулаган турбайт, бутунан кулаган турат.
Сактанбаган алп жардан алыс кетиптир.
Эмгек жокко жеткизет, эрикпей кетменди алгын колуңа.
Бу тоодон бу тоого арзыбаган кийик ачка өлүптүр.
Тил албаган жаманга, акыл сөздөн муш жакшы.
Акыркы төөнүн — жүгү оор.
Молдо карыса ырчы болот.
Азаматтын жакшысы бирде мырза, бирде кул, аргымактын жакшысы чапса күлүк, сатса пул.
Уулдуу болсоң узун сүйлөбө, кыздуу болсоң кыя сүйлөбө.
Аялыңды атым дебе камчы салып, балаңды өзүм дебе эрке багып.
Өлсөк, бир чуңкурда, тирүү болсок, бир дөбөдө.
Темирчинин бычагы жок.
Буларды жараткан алла кимисинин камын жейт.
Кеп кыйшыгын жүйөчү билет, ичээр ашты ээси билет.
Алдаганга кудай жакшы.
Бирөөгө жамандык кылсаң өз башыңа тиерин унутпа.
Желдүү күнү сүйлөбө — сөзүң сая кетпесин, тумандуу күнү караба — көзүң сая кетпесин.
Аздыктын кордугу жаман.
Одоно соккон күмүштөн, сулуулап соккон мис артык.
Куюшканга кыпчылган боктой.
Жээн келгенче, жети бөрү келсин.
Качааган айгыр үйрүн түгөтөт.
Эркекке жүрөк, аялга жөлөк керек.
Бек байлагын атыңды, жайына кое бербегин, эси жок эсер катынды.
Кандын кызы кашык кармаса колу жооруйт.
Кишинин баарын өз нүкумуң менен ченебегин.
Уурунун бир бети кара, айгактын эки бети кара.
Эрге чарык табылат, жеген иттин бетине кара.
Калп айтсаң да билип айт.
Көңүлдүү коңшуга ызалуу сөз айтпа.
Жыкмак бар, баштан аттамак жок.
Адамзатты сөз бузат, тоо — ташты сел бузат.
Эрдин ажалы эрден.
Оосурган кыз оосурбаган кыздын бетин тытыптыр.
Ыраактагы туугандан, жакындагы дос өйдө.
Тили шогураактын батымы жогураак.
Туулган жердин кадырын алыста жүрсөң — билесиң.
Көз — чырдын уясы, көңүл — сырдын уясы.
Мал тапкандын жазыгы барбы.
Көктө жарык жылдыз көп, кара сууда кундуз көп.
Оосурактын уяты жок, аз гана бетке чиркөөсү бар.
Оорулуунун оюна эмне келип, эмне кетпейт.
Жоо кеткенден кийин кылычыңды бокко чап.
Жокчулук эрди жоботот.
Башталганга мактанбай, бүткөнгө мактан.
Ит үйүр болсо, жолборско үрөт.
Акыл көпкө жеткирет, өнөр көккө жеткирет.
Ажалдуу төө жарда оттойт, ажалдуу доңуз анда оттойт.
Айрылган — азат, кошулган — озот.
Аш бышканда пайда бол.
Жакшыга барсаң (түшсөң) жашарып жарайсың.
Жетим өз киндигин өзү кесет.
Көпкө аз түтпөйт.
Малга бай — көөнү жай.
Күчүңө ишенбе, ишиңе ишен.
Өзгөгө капкан салган өзүтүшөт.
Каймактан күйгөн колуң, сүттөн да күйөт.
Азаматка дайыма ракмат.
Кепил болгуча, кемин кий.
Жылкы жайлоодо семирет, бордогусу байлоодо семирет.
Жакшы бала эр болот, жаман бала жер болот.
Эркелик балага жагат, зайып эркелеткен эркек сыз басып калат.
Эрте турган жигиттин ырысы артык.
Эки кеменин башын кармаган сууга кетет.
Эр жигит элдин камын жейт, эселек малын жейт.
Бышты, ат башына чычты.
Кедей жаңы тон кийсе «кайдан алдың» — дейт.
Эрте турган жигиттин бир ырысы артык, эрте турган катындын (кээде аялдын) бир иши (же жумушу) артык.
Эстүү адам эмгектен качпайт, эзели жаман жакка баспайт.
Ойноп айт, ойноп айтсаң да ойлоп айт.
Барга майрам, жокко ойрон.
Эки өчтүүнү бир күчтүү кошуптур.
Кемчилигин моюнга албаган, келечегин оюна албайт.
Кызганган да күң, куру калган да күң.
Туубаган катындан улактуу эчки жакшы.
Жамандык жаманга жарашат.
Бала күлкүгө тойбойт, жалкоо уйкуга тойбойт.
Өлбөстү кудай жасабайт, сынбасты уста жасабайт.
Уялчаак өз ырыскысынан куру калат.
Жаман жолдош жоого алдырат, жаман сөз доого калтырат.
Катын кесир күткөндө эрине зыяны тиет.
Кандын өлүмү — эли терс караганы, алптын өлүмү — эл алдында уятка калганы.
Кыргыз байыса катын алат, өзбек байыса там салат.
Жакшы аял үй ээси, жаман аял жол ээси.
Сырдашса сыр чечилет, сырдашпаса не чечилет.
Өнөрлүү кол ач болбойт.
Сөз сөздү табат.
Бергенге беш да көп, алганга алтымыш да аз.
Сактансаң, соо каларсың.
Эт көрбөгөн (ачка киши) — чоң сугунат, ун (кант) көрбөгөн — бор сугунат, туз көрбөгөн шор — сугунат.
Атаң мурап болбосун, эгиниң суунун башында болсун.
Мурундай белес ашкыча, буттай белес тегерен.
Тагдыр бактылууну сүйөт, бактысызды сүйрөйт.
Өрттү суу өчүрөт, эпке мал келтирет.
Буканы өкүрткөн эки энек.
Таттуу калптан, ачуу чындык жакшы.
Билинбей туруп адамга, бир ооз сөз оору дарылайт.
Мен деген чөл, «биз» деген көл.
Жеткен кесек менен.
Азаматтын күлгүнү, киши акысын жебеген, жоого кегин бербеген, айбаты катуу шер болот.
Айыл конбой сырдаш болбойт, коно жаткан кепке тойбойт.
Эр колбашчы өлсө — кол жетим.
Өтүгү жаман төргө өтпөйт.
Куйма кулакка айтсаң, куюп алат, акма кулакка айтсаң, агып кетет.
Миң кишинин атын билгенче, бир кишинин сырын бил.
Молдонун айтканын ук, кылганын кылба.
Эл тарткан азапты эл менен кошо тарт.
Жаргылчактуу катын — жакшы катын, электүү катын — эрке катын.
Жалгыз кыз — жалама туз, эки кыз — эрмек кыз, үч кыз ата — энеге күч кыз.
Иши жоктун түйшүгү жок.
Жакшыдан бөөн, жамандан — жаан (туулат).
Кузгунга куда болсоң жегениң тарп болор.
Жакшы атка — бир камчы, жаман атка — миң камчы.
Алга баскан — арткыларга көпүрө.
Эл - эл болду, Элебай акем не болду.
Кардың ачса дыйканга бар, жоо кыстаса баатырга бар.
Жаман үйдүн ити кабанаак, жаман кыз болор тубанак.
Эки эр өлтүргөн бир эр өлтүргөндү кандуу моюн дейт.
Алганың жакшы болсо, табылат акылың, келе берет жакының.
Бысмылданын ашын шайтан түгөтөт.
Эр — эгиз, эмгектүү — жалгыз (же сегиз).
Бөрү баласы ит болбойт, бөтөн бала өз болбойт.
Ээн баштык менен тапкан малың, өз башыңа жүк.
Жакшы энелер төш жебейт.
Жакшы дарыгер — өмүр шериги.
Жүз жолу айткандан бир жолу көргөн жакшы.
Дешпе, дешкенден кийин келжирешпе.
Өлсөк — бир көрдө, тирүү болсок — бир дөбөдө.
Семиз арыктаганча, арыктын жаны чыгыптыр.
От жаккандын кадырын отун алган билет.
Тамак менен кыйнабай, муш менен кыйна.
Чеченден чечен чыкса — оозу — мурду кыбырайт.
Адам өчкө кудай өч.
Кандан, бектен кайра тартпаган.
болор, эмгек менен тапкан малың, өлгөнүңчө мүлк болор.
Эси кеткен сокурга тулку кактырат.
Жалгыз үйдүн тамагы жетсе да, табагы жетпес.
Эмгек — азоо ат, максат — аны үйрөтүш.
Жыгылгандын үстүнө жудурук (муштум).
Мууздап бергенди — жиреш оңой.
Бирөөнүн ат көтөргүс даңкы бар, миңге бергис баркы бар.
Колдон намысты кетиргенче, башты кетирген артык.
Ат сурамак — сүннөт (милдет).
Башка түшкөндү көз көрөөр.
Чогоолдун чокмору ылдам.
Ыйманы бар боз бала күйүп турган чырактай, ыйманы жок боз бала, жакын да болсо ыраактай.
Сөөмөй менен түртсөң, муштум менен жооп аласың.
Ооруп турсаң, ойноп турдум де.
Бөөдө каргыш өзүңө тиет.
Эгиз козудай болуп.
Булак өзүн көлмүн дейт.
Суу ташыса — жээгине, эр ташыса — элине.
Жаны барда сүйүнгөн жаман эрлин белгиси.
Боор оорусу (же ооруса) киндик толгойт.
Ийне көзүнөн сынат, уй мүйүзүнөн сынат, адам (чечен) — сөзүнөн сынат.
Ашка жүк, башка жүк.
Ак ийилет — сынбайт.
Жалакор жалаа издейт, паракор жалаадан кетпейт.
Күчтүү күчсүздү жеңет.
Жаман жыл эстен кетет, жаман кошуна эстен кетпейт.
Ачуу тил — жыландын (дай) заары (арбайт), таттуу тил — жүрөккө дары.
Жыртык ийненин кереги тиет.
Колунда талканы бар бала — сүйгүнчүктүү.
Жамандын сөзү — таркылдак, төөдөн кулап түшкөндөй.
Сүйүнгөндөн маңдай айрылбайт, корккондон жүрөк жарылбайт.
Арзан бекен мал тапмак, оңой бекен жан бакмак.
Жегениңдин наркы бар, жебегендин дарты бар.
Жел желпинте соккон менен, таң мезгилсиз ата койбос.
Думананы урса, мазарга барат.
Жаңдоочу кийик аттырат.
Көлөкөдө жаткан ит, күндү көрүп үрөт.
Досуңдун бергенин (же берген малынын) тишин ачпа.
Жакшы кеңеш — жарым ырыс.
Көзү жоктун өзү жок.
Көңүлсүз көздөн жаш чыкпайт.
Жаман жарманын кызуусу (же ысыгы) менен черүүгө аттанат.
Жакшы элпек болот, жамандын колунда келтек болот.
Күйбөгөнү күл болду, көрбөгөнү көр болду.
Кекчил болбой (же болбо), эпчил бол.
Келиш — кетиш туугандыктын белгиси.
Ишенген кожоң сууга акса, алды — артыңдан тал карма.
Билимдүүнүн белгиси, билгенин келет бергиси, акылдуунун белгиси, акылын келет бергиси.
Алма быш — оозума түш.
Дүйнөгө мас болбогон, мансапка бой көтөрбөйт.
Бардын иши барман менен, жоктун иши арман менен.
Молдонун айтканын кыл, кылганын кылба.
Токмогу күчтүү болсо, кийиз казык жерге кирет.
Саан уйду кысыр уйга алмашбайт.
Эшек эшектен калса, кулагын кес.
Өлгөндөн катын артат, көчкөндөн отун артат.
Чындыктын куюшканы кабат.
Ойдун гүлдөгөнү — акылдын өркүндөгөнү.
Кою бирге — короолош, буудайы бирге — ороолош.
Жакшыда кек жок, кекчилде тек жок.
Сөөгү биздики, эти сиздики.
Кызык сөз кызыганда чыгат.
Окшогонго жарашкан, же окшогонго мушташкан.
Жыйноочу бармакка басып, тырмакка кысып жыйнайт.
Башталганча мактанбай, бүткөндө мактан.
Тоорумду бирге тооруштук, качан көңүл калыштык, чалгынды бирге чалыштык, кай жерде көңүл калыштык.
Эр кадырын эр билет, эр билбесе ким билет.
Акмак арыганын, көсөө карыганын билбейт.
Далили жок сөз — чала күйгөн чычала.
Жакшы адам иш үстүндө, жаман адам сөз үстүндө.
Сойгону — улак теке, тартканы — кулак, чеке.
Түмөн ойдун түйүнүн бир сөз менен чеч.
Эр эшиги тоң темир, эритмекке эр керек.
Хандын каарынан сактан, каракчынын доосунан сактан.
Азамат бир күнү ат минет, бир күнүжөө жүрөт.
Жок болсо, баарына көнөт.
Өз балаңды өпкөгө тепсең кетпейт, киши баласын кишендесең да турбайт.
Байтал жүгүрүп (же чаап, же чуркап), байге албайт.
Билим — жашоо чырагы, өнөр — элдин курамы.
Жеринен ооган жүк оңолбойт.
Ачуунун да таттуусу бар, таттуунун да ачуусу бар.
Бөрү карыса, итке күлкү болот.
Дыйкан жерге тойбойт, мал — чөпкө тойбойт.
Сескенгенден сескен, шектенгенден шектен.
Жарыбагандын кызын жалчыбаган алыптыр, экөө биригип журтта калыптыр.
Өлалбай жатып (же өлгөнүжатып) өлөң айтат.
Көздөн кетет, жүрөктөн кетпейт.
Өсөөрүм калбай өлөөрүм калды, өмүрүмдөн көрүм жакын турат.
Жамандын койнунда жатканча жакшынын жанында жат.
Жоргодон туулган жорток бар, баатырдан туулган коркок бар.
Алты күн ачка калсаң да атаңды сыйла.
Ала карганы атынан чакырат.
Өз өтүгүң тар болсо, кең дүйнөнүн пайдасы не.
Ажырагыс карындашыңа, унутулгус сөз айтпа.
Кедейдин жалгыз аты бээ болот, сүйлөгөн сөзү кээ болот.
Көсөөнүн акылы түштөн кийин.
Адырында аркар жок, адамында дарман жок.
Өзүң көргөн жолду атаңа да бербе.
Жел менен жарышпа, көлөкөңдү кууба.
Жайлоону жоо алса, кыштоону өрт алат.
Тай туйлап такка чыкпайт.
Ак сөз — акыл (ачык) сөз.
Кырк (миң) күнкү сыпайкерчиликтен (мырзачылыктан), бир күнкү бакырчылык (иш) артык.
Билбеген — уят эмес, билгиси келбеген — уят.
Сөзгө жараша сөз, суроого жараша жооп.
Иштөө керек жүгүрүп, басуу керек чалкалап.
Тамды тешкен уурунун сабы кыска чоту бар.
Элин коргоп, жоо сайган — баатыр аталат.
Өз мекениңди көздөй сакта.
Аттууну көрсө, жөөнүн аягы талыйт.
Кепти кызыганда, темирди ысыганда.
Тыйын, тыйын иши кыйын.
Бай көргөндү мен көрөм, тартайын десем күчүм жок.
Уулуңду адепке сөз менен эмес, өрнөк менен (өрнөктүү иш менен) үйрөт.
Калптын казаны кайнабайт, дасторкону жайнабайт.
Досуңдун ашын касыңдай же (же ич).
Байлыктын баарысы жакшы, барктуусу билим.
Жаман жашка тойбойт, жашка тойсо да ашка тойбойт.
Балам, балалуу болгондо билерсиң.
Акмакты көрүп, акылдуулукка үйрөн.
Сөз башы ачуу болсо, аягы таттуу болот.
Жаштык деген кеп эмес.
Жыгачка мөмө бүткөн сайын салбырайт.
Уялгандан кара жер айрылат (же жарылат).
Тойгон ит ээсин тааныбайт.
Иттин тумшугуна суу жеткенде сүзөт.
Качкан кой — бөрүгө той.
Баатыр — орток, кут — жалгыз.
Молдо ач калса базар кыдырат, сопу ач калса мазар кыдырат.
Тойгондо токтунун эти топурак татыйт.
Жамандын жакшысы болгончо, жакшынын жаманы бол.
Кой аксагы менен миң.
Масты түртпө — өзү эле жыгылат.
Жакшынын сөзүн капка сал.
Конок койдон жоош.
Байыганда досуң көп, жакырлансаң доочу көп.
Кишинин жумшагын киши жейт, жыгачтын жумшагын курт жейт.
Ажаан ит таяктан коркот.
Катының долу болсо, замандын тынчтыгынан не пайда.
Көсөм чыккан адамдар, көрөңгөлүү сабаадай.
Жолдошуңду жонуңа, оорубаса мойнуңа көтөр.
Арак арды аздырат, барды тоздурат.
Байге аты — караандашБайталым, жаның үчүн жорголоорсуң.
Капта болсо, казанга түшөт.
Өткөн күндө белги жок, салып койгон тамга жок.
Өтө кызыл бат оңот, өпкө кызыл кеч оңот.
Бай жандаган кедей оңбос, кербен жандаган малай оңбос.
Душманыңды мактаган досуңдан сак бол.
Жыландын куйругун баспа — чагат.
Байбиченин түлкүсү түштө улуйт.
мгексиз иш бүтпөйт, эринчээктин колу тийбейт.
Тулпарды минген турабы, тууганга жетпей тынабы.
Башы ооруган бакшыга барат, дөөлөтү ашкан жакшыга барат.
Өзөн башы ашуу болот, жардын башы кечүү болот.
Жакшылык — жамандыкты бирдей ойлон.
Кудай урар кишини кырк биринде таз кылат.
Акчалуу адам мөөр үстүндө, акчасыз адам көр үстүндө.
Жуучулукка кордук жок, элчиликке өлүм жок.
Жылаңачка тон бербей, атласты кантип кийесиң.
Баланы чыйрак өстүр, жоодо сына.
Ачыкканга казан астырба, үпгүгөнгө от жактырба.
Жакшы бала тил алчаак, жаман бала уялчаак.
Берээрге бешимде кымыз, бербеске эртең менен саамал жок.
Эр айласы - бир, катын айласы — миң.
Эгилбеген жер жетим, элинен алыстаган эр жетим.
Алладан акыл күтпө.
Баатыр табат, батман ичет.
Эр даңкын эл чыгарар.
Ашказандын кебин кылып, Ата Журттун даңкын чыгара албайсың.
Күн жаабаса жер гүлдөбөйт, кумга тиккен жыгач бүрдөбөйт.
Жакшы уулдун башына ырыс менен кенч ойнойт, жаман уулдун башына келтек менен камчы ойнойт.
Ит үрөт — кербен жүрөт.
Оорукта уйкучу уул, чабыкта башын сайга таштайт.
Жибекти туталбаган жүн кылат.
Көпчүлүк көөлөсө, сараң бай төөсүн соёт.
Коркконго кош көрүнөт.
Эри өлүп, эрге тийген катын келинчек болот.
Ооздон чыккан сөз отуз уруу элге таралат.
Караңгыда жарык түгөй.
Эсеп — чоттун тагы жакшы.
Көрбөстү көрбөй көзүңө сак бол, айтпасты айтпай оозуңа сак бол.
Тамчы суудан тал көгөрөт.
Катыны жоктун алтыны жок.
Бала көргөнүн кылат, көсөө түрткөнүн кылат.
Бышылуу тамактын күйүтү жаман.
Бир байдын журтун эки чычкан талашат.
Көп сүйлөгөн жигиттин бир ажалы көптөн.
Дени соонун — жаны соо.
Кулдун мойну жоон, күчүжок, курсагы бир тойсо, дүйнө менен иши жок.
Төө — бойдон, асыл — койдон.
Эрте жазда куймак жеген, кеч күздө ээрдин тиштейт.
Өткөндү билбеген эл — атасын тааныбаган баладай.
Жакшынын иши жугат, жамандын бити жугат.
Бөксөсүндө — бөрү, түзүндө — түлкү.
Тоолуу жердин бөрүсү, ойлуу жердин уурусу.
Жакшы адам жайлоодогу гүлдөй, тийип турган күндөй.
Колу менен иштеген мойну менен көтөрөт.
Досуңдун тоогун алсаң, канжыгасына каз байла.
Ачуулуунун астынан чыкпа.
Бышык болом деп жатып, жек — жаатыңдан кол үзбө.
Кокуйдун үстүнө алат эми башталды.
Жаманга чоң аягыңды көрсөтпө.
Айлыңда ала болсо, эки атың сала.
Суу ылдый агат, баатыр өр талашат.
Алыш — бериш (келиш — кетиш) туугандыктын белгиси, уруш — кериш душмандыктын белгиси.
Капка шибеге ката албайсың, элекке суу сактай албайсың.
Адам өлбөсө айыл башы, соодагер өлбөсө кербен башы.
Битке ачууланып, тонуңду отко жакпа.
Чындык жерде калбайт.
Бирге билиш болгуча, миңге тааныш бол.
Кийим менен мактанбай, билим менен мактан.
Күчтүү болсоң, жердей бол — баарын чыдап көтөргөн.
Баласы баатырдын, атасы ардактуу.
Эки тоонун чөбүн самаган кийик ач калат (же ачтан өлүптүр).
Күлкү ден соолуктун — мүлкү.
Алыбек алыңды кара, маңдайыңдагы чарыгыңды кара.
Өлгөн өксүтөт, кеткен кемитет.
Токол уйдун түшүнө мүйүз кирет.
Эркелээриң болбосо, эмшийгениң кимге таң.
Атан төө мас болсо, тайлак төө менен дос болот, жаман киши мас болсо, жакшысы менен кас болот.
Күйөөгө жетпей кыз тынбайт.
Мактанчаактын көчүгү ачык.
Өз кадырын билбеген, жат кадырын биле албайт.
Жакшы айттырбай билет, суратпай берет.
Камышы болбой көл болбойт, кайраты болбой эр болбойт.
Атпаса мылтык сай болбойт, анткор адам бай болбойт.
Бирөөнүн көрүнө бирөө жатпайт.
Сак жүргөн кор болбойт.
Булут шамалга каршы жылбайт.
Арам жеген бура баспайт.
Табарман эрден тубарман бээ өтөт.
Алы жетпеген аракетчил, колунан келбеген ушакчыл.
Куубаш болчу жигитке, туубас катын жолугат.
Көсөөнү (ууруну) үйгө киргизбе, көчүгүн жерге тийгизбе.
Кыз кылыксыз болбойт.
Бөздүн көркү менен мата өтөт.
Кедейдин жалгыз атын ууру алат (бөрү жейт), кедейдин кекиргени кээ болот.
Эл көркү — мал, өзөн көркү — тал.
Жигит өзү менсинет, жигитти ким теңсинет.
Кулак уккан сасык сөз, курсакка барып муз болот.
Бенденин оозунан чыкса, бериштенин кулагына аян болот.
Туурамчыдан тууганың болсун.
Үйү өрттөнгөндө кудук казыптыр.
Кара куурай көрбөгөн, отун жакпаган.
Туягы бүтүн тулпар жок, канаты бүгүн шумкар жок.
Эл намысы — эр намысы.
Качкан жоого катын бий.
Жөнүжок багыныш, эр жигитке өлүм менен тең.
Душман сырттан жылмаят, ичинен кубанат.
Жүз - жүрөктүн күзгүсү.
Айланайын бакыраң көз, сен мага тийбе, мен сага тийбейин.
Атың барда — жер тааны, атаң барда — эл тааны.
Ачуу — акылдын душманы, напси — ыймандын душманы.
Катын — карга, бала — сагызган.
Түштүк өмүрүң болсо, кечтик мал жыйна.
Жан тартпаса да, кан тартат.
Сөзү ырас болсо — ордунда турат, сөзү калп болсо — кудай (же арбак) урат.
Тишиң барда таш чайна, тишиңден кийин аш кайда.
Кечээ көргөн бүгүн жок, ушундай экен дүйнө шок.
Калк кадырына жетүү кымбат, урмат — сыйдан ажыроо — уят.
Көсөө түндө сүйүнөт, катыны сулуу күндө сүйүнөт.
Уулду төрөйт — уятын кошо төрөбөйт, кызды төрөйт — кыялын кошо төрөбөйт.
Баланын ырайына жараша ат кой.
Акылдуу жаңылса, өзүн жемелейт, акмак жаңылса, жолдошун жемелейт.
Ач кадырын ток билбейт, оору кадырын соо билбейт.
Буран, белдин кайгыга батканы — бозойдун кабарсыз жатканы.
Өгүз өлдү (сө), орток айрылды (ат).
Миң сомдук камчыдан, бир сомдук пайда жок.
Алмактын бермеги бар.
Жамандык — өчпөйт, жоолашкан — өспөйт.
Сыпайы тоңбос калтырар.
Буюрбаган ашка мурун канайт.
Кишиге ор казсаң тайыз каз, өзүң ыргып чыгарга.
Бир киши арык казса, миң киши суу ичет.
Тоосуз жер болбойт, доосуз эл болбойт.
Моңолдорду кыйнаса, коломтодон күкүрт чыгарат.
Бири кетти, неси калды.
Жебесең да май жакшы, ичпесең да чай жакшы.
Күлкүдөн — күлкү, кайгыдан — кайгы чыгат.
Балалуу болбогон — кубанганды көрбөгөн (билбеген), баласы өлбөгөн — күйүттү көрбөгөн (билбеген).
Эрдиктин түбү өзүнө жоо көбөйтөт.
Этекке жетсе, жеңге жок, эңгиреткен дүйнө бок.
Эрдин даңкын эмгек чыгарат.
Баспаган атка «чу» деген сөз дем берет.
Суунун — ийрими жаман, карынын — ырымы жаман.
Башыңа иш түшкөндө жакшы кейип өтөт, жаман күлүп өтөт.
Баатырдын көркү — маңдайда, чечендин көркү — таңдайда.
Жигиттин түзүн (же сырын) айтпай, ишин айт.
Дени соонун — байлыгы түмөн.
Чатактан кан чыгат, кагылыштан жан чыгат.
Уйку өлүм.
Өз күчүндү өлкөгө арнагын, өзгөлөргө өрнөк камдагын.
Корккондон баатыр болот.
Билимсиз бирди көрсө, билимдүү миңди көрөт.
Өгөй — өөнчүл, жетим — кекчил.
Бөрк ал десе баш алган (кескен), жасакердин жосуну.
Жолдон келип, тон меники дейт, эшиктен кирип төр меники дейт.
Көргөнүн жазбай так айтат, ырчылардын устасы.
Оозун баспай тим жүргөн оозун ачып кур калат.
Алтын — жерден, баатыр — элден (чыгат).
Нааданга айткан кайран сөз, өлгөнгө (улукка) ыйлаган кайран көз.
Катын кыркка чыкса карыды да.
Азаптан коркпо, айыптан корк.
Балалуунун баласын алганча, колунан ишин ал.
Сунган башты суурган кылыч кеспейт.
Көрсө барымта, көрбөсө сыйрамта, барып алып кел.
Жарыкта малың көздөп (жыйнап) ал, караңгы кирсе көз жетпейт.
Келинди келгенде көр, же тезек терип жүргөндө көр.
Жакшы болсоң жердей бол, баарын чыдап көтөргөн, таза болсоң суудай бол — баарынын кирин кетирген.
Көлөкөгө карап, тон бычпайт.
Алайын десем, алдырбасы алдырбайт, барайын десем бардырбасы бардырбайт.
Сакалы узун кишинин акылы кыска.
Бөрү атар уулду бөркүнөн тааны.
Кышында арабаңды дайында, жайында чанаңды дайында.
Кенди чыккан жеринен каз.
Бир конгон конок кут, эки конгон конок жут, үч конгон конок курут.
Бычак жарасы айыгат, сөз жарасы айыкпайт.
Адам болмок аста — аста, айбан болмок бир паста.
Кулдай иштеп, хандай жаша.
Бети бетиме тийген тууганыма баркым жок, эти этиме тийген катыныма баркым жок.
Макал кайдан чыкмак, ой болбосо, кийиз кайдан чыкмак, кой болбосо.
Сокурдан күзөтчүң болсо, элиңди жоо алат.
Кулак укса суук сөз, курсакка барып муз болот.
Бирди билгенче, миң менен тааныш бол.
Кызыма ак халат жарашпайт, ага жакшы жигит жанашат.
Баатыр чын айтат, коркок калп айтат.
Беш тогоол болбой (өтпөй) бел чечпейт.
Чатак сүйлөп чычаалак — чыр адамдын мүнөзү, токтоо сүйлөп жай айткан — сабырдуунун мүнөзү.
Душманды тууган дебе, тууганды душман дебе.
Сокур көргөнүн койбойт, дүлөй укканын койбойт.
Адам жүргөн жол менен адам жүрөт.
Чыгданы ачылбас, чырагы жагылбас.
Аңкир — мүңкүрүндү коюп, келе бери бир атым насыбай.
Өтө жаман болбөсоң, өлө жарды болбоссуң.
Заман өзгөрсө, салт өзгөрөт (замандын түрүнө карап, салт да өзгөрөт).
Энеси көрбөгөнүн кызы көрөөр, атасы көрбөгөнүн уулу көрөөр.
Атаандаштык — ал жакшы, акылдаштык — бул жакшы.
Уул таянган мал таянат, мал таянган жер таянат.
Кедейдин эти болсо оту жок, оту болсо эти жок.
Далдал күчөсө — пулуңду алат, оору күчөсө — жаныңды алат.
Уктаган ойгонот, ойлогон — толгонот.
Жолдо жүрсөң, жортуп жүр.
Тишиңди жашырсаң, тилиңди сунарсың (же чыгарасың).
Ар ким өзүн эр ойлойт.
Чеченден өткөн чеченди «кара жаак жез тандай» дейт.
Суу кечпеген сөздүн кереги не.
Жокко суу да жок.
Жамандын бойдогу бийлейт, жардынын коногу бийлейт.
Токойдо жүрүп сайраган: булбулдан муңдуу куш барбы, өлгөндөн жаман иш барбы.
Зер кадырын зергер билет, жез кадырын жезчи билет, күйүү кадырын сүйгөн билет.
Билимдүү миңди жыгат, билимсиз бирди жыгат.
Опсуздун оюну жаман, энесин көткө саят.
Эр сыйлаган катын эшикке олтурбайт.
Бербегенди берип уялт, келбегенди барып уялт.
Адам өлөт, атак өлбөйт.
Жаман менен жолдош болсоң каларсың уятка, жакшы менен жолдош болсоң жетерсиң муратка.
Айдагың келсе эгин, күздүн камын жазында жегин, жаздын камын кышында жегин.
Эки эргежелге дүйнө тар.
Теке — тоочул, коён — коңулчул.
Чапкан сайын көз чыкпайт.
Эне элжиресе — өпкө-боорун чабат, баласы акылдуу болсо — ысык мээрим табат.
Комузчу комузчуну көрсө, колу калтырайт.
Өзү билбеген, билгендин сөзүнө кирбеген — айбандык.
Иттүү конок батпайт, бирдиктүү конок жатпайт.
Ашаткысы жеткенде алды мындай катарбы.
Жоо түбү — эл, жар түбү — кечүү.
Жаш келсе — ишке, кары келсе — ашка.
Өлөр киши бой түзөйт.
Төркүндүн төрүндө болгуча, уулдун улагасында бол.
Үйдү кырк эркек толтуралбайт, бир аял толтурат.
Сарт үйүн көргөндө чабат.
Жоо кыстаса баатырга бар.
Бала оюнга тойбос, жаман уктаганын койбос.
Карышкыр капканда жатып, койго жулунат.
Себептен себеп, балчыктан имарат.
Кепин кийгенден түңүл, кементай кийгенден түңүлбө.
Катынды күтүп албаган — күң кылат.
Бирдин кесепети миңге тиет.
Жамандыкты таманымдын астынан табам.
Эр жигиттин башына, нелер (эмне) келип, нелер (эмне) кетпейт.
Жер азыгы — суу.
Ар ким өзүн киши ойлойт.
Ырыскысыз киши болбойт.
Башыңдан ким сыласа, машаягың ошо, жаныңда ким отурса, сулууң ошо.
Жакшы болуучу азамат жатып алып бий болот, жаман болуучу азамат качып жүрүп ий болот.
Адам кулагынан жаңылат, тулпар туягынан жаңылат.
Башыңа төө түшсө, чымындай көр, чымын консо төөдөй көр.
Бай — балпаң, жок — жалтаң.
Ак-Кайдын башы жошо бол, атаң өлүп калыптыр, эмне болсоң ошо бол.
Аралдагы чөптү мал жебейт.
Жазбаган кара жер, жаңылбаган бир алда.
Жарачу уул жашынан.
Бирге тааныш болгончо, миңге билиш бол.
Чече сүйлөйт чечендер, эл чогулган жерлерде.
Малдуунун маңдайы жарык, малсыздын көңүлү карып.
Кеп баштаса, кеп чыгат.
Атаң өлсө өлсүн, атаңды көргөн өлбөсүн.
Сынгандан да бертинген жаман.
Бөйрөктөн шыйрак чыгарган (чыгарба), бөдөнөдөн куйрук (көтөн) чыгарат (чыгарба).
Майдын сызыгын, кептин кызыгын айт.
Күлүк күнүндө, тулпар тушунда.
Өтүгү жокко өзүм барам, тону жокко салам айта бар.
Какшык казанда, калемпир базарда.
Чоң үйдөгү күлсө, кичи үйдөгү ырсаят.
Пенде пейлинен табат.
Куштун алганынан салганы кызык.
Үч киши билген сыр — сыр эмес.
Жолоочуну ээрчип ит убара (же өлөт).
Жаш карыса да, жан карыбайт.
Бактысыз таалайынан көрөт.
Тер көтөрбөй, күлүк болбойт.
Эмгегиңден баар тапсаң мартабаң көтөрүлөт.
Ак ит, кара ит — баары бир ит.
Төө кыядан өткөн соң, «оо» — дегениң курусун.
Өзүң бакшы болсоң, молдого зикир үйрөтпө.
Карт адам акылга бай, март адам доско бай.
Ээк астында элди ойло.
Күң саткан жерин төркүнсүйт.
Башка келсе (же чапса), байтал жорго болот, мата торко болот.
Сараңдардын миңинен, жалгыз да болсо март жакшы.
Ар бир башта миң кыял.
Кызылды кийим дебеңер — аш-тойдо кийилер, кызды балам дебеңер — кайда өлгөнүн ким билер.
Көчкөндөн — отун артат, өлгөндөн — катын артат.
Жакшы ат камчы салдырбайт.
Куураган кезде кумар жазуу — кудай берген ырыскы менен тең.
Өзүнүн бөгүн бөктөй албаган кимдин чигин чиктейт.
Билбеген уу ичет.
Тирүүсүндө сыйлашпаган, өлгөндө ыйлашпайт.
Эртеңки базар кечкидей болбойт.
Аргымактын жакшысы — азыраак оттоп, көп жуушайт, азаматтын жакшысы — азыраак сүйлөп, көп тыңдайт.
Бокту баспа — сасыйт.
Кудайдан коркпогондон корк.
Жарманын кызуусу менен черүугө аттаныптыр.
Бирди бакпасаң, жокко зар болосуң.
Ачылгандын айыбы жок — өзү билип жапкан сон, адашкандын айыбы жок — кайтып үйрүн тапкан соң.
Ойноштон Эр ӨЛӨТ.
Найза жеңбегенди нан жеңет.
Тең — теңи менен, тезек — кабы менен.
Базар көркү — бакал, эр көркү — сакал.
Жетеси жокту жетелесе билбейт, акылы жокту алдаса билбейт.
Барса — базар, келсе — кербен.
Төрт уулдуу кишинин, төрт өрөөндө малы бар.
Жардыга бай чоң, жалгызга көп чоң.
Эки ой бир көөдөнгө сыйбайт.
Түбү бирге — түбөлүк, учу бирге — утурумдук.
Сууга чөккөн адам өлөт, кайгыга чөккөн адам көнөт.
Карысы бар үйдүн — карааны чоң.
Жакынды жаралаба, алысты каралаба.
Чайкап сүйлөгөнчө, байкап сүйлө.
Ишке келгенде — бала, сөзгө келгенде — балээ.
Бир мунарага жеталбай атып, бир мунарага бутун арткан.
Алдыңа аш келсе, атаңдын кунунан кеч.
Бир жолу калпың чыкса, сөзгө алгысыз болосуң.
Отсуз түтүн жок.
Ач бала ток бала менен ойнобойт, ток бала эртеңкисин ойлобойт.
Элебай элге теңелет, эчки койго теңелет.
Байкабай туруп баспа, билбей туруп шашпа.
Жаман инек музоочул, жаман катын төркүнчүл.
Акча сүйүп турган жерде, адилеттик ыйлап турат.
Күз — талаш маалы.
Сыйлаганды күтө бил, кыйнаганды түтө бил.
Эришине жараша — аркагы, эшегине жараша — тушагы.
Атасы топко кирбеген сөзгө кулак салбайт.
Ашпоз аш жытына семирет.
Ата баласы — тон жакасы.
Чаранада козум өлгөнчө, чары коюм өлсөчү.
Үйү жакын иттин куйругу узун.
Ишти ыгына карай иште, баланы шыгына карай тарбияла.
Акча шаар жерине жарашат.
Суу менен ойнобо — чөгөсүң, от менен ойнобо — күйөсүң.
Эрдик билекте эмес — жүрөктө.
Кан койнунда калтырап жатканча, кул койнунда кутуруп жатканың артык.
Көптү азайтмак оңой, азды көбөйтмөк кыйын.
Орду жок сөзгө ооз ачпа.
Жазбай аткан мерген бар, алыскы ишти көргөн бар.
Жоону сайса ким (эр) сайды, аты калды Манаска.
Ок жарасынан сөз жарасы жаман.
Журт аймагы кең, аалам менен тең.
Сокурдан күзөтчүң болсо элиңди жоого алдырат.
Бир бээнин эки эмчеги, бири кетсе, экинчисинин сүтү жок, бир төөнүн эки өркөчү, бири кетсе, экинчисинин күчү жок.
Баатыр жоодо таанылат, чечен доодо таанылат.
Эсепсиз колхоз — эшиксиз үй.
Айылчынын аягы ашта — тойдо тыйылат.
Жанчканга дагы ал керек, жаныңды сакта а көрөк.
Адам тилинен табат.
Жакшы — сөзү менен күлдүрөт, назы менен күйдүрөт, мээрими менен сүйдүрөт.
Молдонун сакалы ак, бирок санаасы кара.
Ат мүдүрүлүп жер тааныйт, эр мүдүрүлүп эл тааныйт.
Өлдүн — өчтүң, кеттиң — кемидиң.
Адамдын көзү өлгөндө (бир чымчым) топуракка тоёт.
Өткөн ишке айла жок, өкүнгөн менен пайда жок.
Жаман болбой жакшы болбойт.
Бала калса — мал табат, катын калса — бай табат.
Күйөөнү пайгамбарым сыйлаптыр.
Алганың жаман болгон соң, абийириң кайдан жабылат.
Ачынган — тилдүү, ачыккан — ууру болот.
Корккондон жүрөк айрылбайт, кубангандан маңдай жарылбайт.
Жаздын уйкусу (түйшүгү) — кышка кам.
Эмгек эрдикке жеткирет, эрдик элдикке жеткирет.
Артык өнөр баш жарбайт.
Сарамжалдуу — байлыкка алып баруучу байсалдуу жол.
Өөн сөздү өзүңө да айтпа.
Аттын жаманы акырды булгайт, уйдун жаманы казыкты булгайт.
Миң жылдык караңгылыктан бир күндүк жарыкчылык.
Кыябын таап сөз айтса, көнбөгөн адам болобу.
Ойчул оюна жеткиче, тобокелчил барып келиптир.
Калыпсыз кыш болбойт, ойлонбосо иш болбойт.
Жетпеген — жекчил.
Оозду бүйрүсө болот, көздү сүзсө болот, бу кудай урган мурунду кантсе болот.
Башты — балта бузат, жылкыны — маңка бузат.
Ооз жыйып алганча, омуртка сынаар иш да бар.
Ага-тууган ынтымактуу болсо ат көп, абысындар ынтымактуу болсо аш көп.
Кайрылып ачар капканды катуу жаппа.
Өзгө — жалган, өлүм — ак.
Бакыр алдуу, кой шыйрактуу.
Үмүт — узак, ажал — кыска.
Балага — атасы сынчы (ата балага сынчы).
Айылды карай аял күлүк, үйдү карай уй күлүк.
Элди баккан жер өлбөйт, эр төрөгөн эл өлбөйт.
Адам сүйлөшкөнчө, айбан (жылкы) кашынышканча.
Жакшы сөз жан эргитет.
Уй териси тон болбойт, урушчаак киши оң болбойт.
Атажурт — алтын бешик.
Кечүү кечсең жалгыз кеч — жолуң тайгак болбосун, ууру кылсаң жалгыз кыл — жолдошуң айгак болбосун.
Ары жок ит чымынга да үрөт.
Арамза жылмайса, алдаганга тете.
Өзүңдү эр дедиңби? — майданга чык.
Өлүмдөн корккон жашабайт.
Киши эмес киши сөз эмес сөздү сүйлөйт.
Таяк эттен өтөт, сөз сөөктөн өтөт.
Окуган — жарык, окубаган — чарык.
Карыганда катын жоо, баркыңды билбейт балаң жоо, кылыгың жакпайт кызың жоо, кебиң жакпайт келин жоо, туурадан чыккан тууган жоо, ошолордун ичинде кантип болот дениң соо.
Уйку — жарым өлүк.
Житкен окту каккан ок чыгарат.
Сулууну кучактаган кубанат.
Акылдын сөзү — сокурдун көзү.
Кылычы курчтун кыйыры бек.
Сыртта мырза, үйдө кул.
Бир ата он баланы багаар, он бала бир атаны талаар.
Кимди кор тутсаң ошого зар болосуң.
Жылуулук - от бар жерде, сулуулук — сүйүү бар жерде.
Тозокко үйрөнгөн от чачышып ойнойт.
Эшекке ээр жарашпайт.
Жата берсе ат арыйт, жүрө берсе жол арбыйт.
Карылык — өмүрдөн, эрдик өлүм артык.
Бак башыңа консо, колуңа тынарың коноор.
Болору болду, боёсу канды.
Жанын аябаган жоо алат.
Кыргында кан өлөт.
Жылан ийри сойлосо да, ийнине түз кирет.
Элдин салты — атанын наркы.
Семиздикти кой көтөрөт, эркеликти уул көтөрөт.
Молдонун жазган каты өлбөйт, жакшынын сөзү, аты өлбөйт.
Жыгачты курт чиритет, элди өзгө иритет.
Күн караган — суукка тоңот, бай караган — ачтан өлөт.
Ооруп өлөөр кишинин, дабаа болбос дартына.
Чабандоздор чогулса, улактын чери жазылат.
Жарактуу киши зар болбойт, камдуу киши кор болбойт.
Көгөөндөн бий койсоң, көзүңдү оюп жейт.
Таяк — эттен өтөт, тез эле унутулуп кетет.
Уулдун уулу мекен коргойт, душмандын астын торгойт.
Сөөгү бышып катыгат, сөз айтууга жатыгат.
Колу кыймылдабагандын, оозу да кыймылдабайт.
Баланын тентек болмогу үйүнөн, эрдин тентек болмогу бийинен.
Акылман баштаса — төргө, акмак баштаса — көргө.
Уул аштабаган балтаны кыз аштаар, эр чаппаган кылычты зайып чабаар.
Ит өлөрүндө кайышчыл болот.
Бир өзөктөн күйгөн өрт жаман, өздөн чыккан жат жаман.
Сөз куш эмес, ооздон чыкса карматпайт.
Эмгек адамдын үзүрү.
Эмгек — дайра, билим — кеме.
Акыйкаттын отун акмак өчүрө албайт.
Жолборстун баскан изин ит баспайт.
Билимдүүгө дүйнө — жарык, билим өмүр азыгы.
Кайраттуу карыса да жаштай, кайратсыз жаш болсо да карыдай.
Сокмо да болсо бөз жакшы, сокур да болсо көз жакшы.
Кыздын сыры төркүнгө маалим.
Бир сөз бар — кут, бир сөз бар — жут.
Эчкиң болсо, сүт да болот.
Улууну укпаган адам узак жашабас.
Бөрүдөн бөлтүрүк гана туулат.
Өрнөктүү карыя жок жерде, өнөрлүү жаш да жок.
Ырысы жоктун ырымы күч, таалайы жоктун табышмагы күч, олоңунан жырышы күч.
Ашыккан калар уятка, сабырдуу жетээр муратка.
Тамакты таттуу кылган — туз, ыраакты жакын кылган — кыз.
Кирбей туруп, чыгаарыңды ойло.
Тирүүдө сыйлашып, өлгөндө ыйлашпаган урук — тууган, дос — тамыр, куда — сөөктөрдөн оолак бол.
Сен деген сыпайыга өлүм.
Сүйрүсүнө сүт толот, ийрисине эт толот.
Жүрөккө доо кеткенче, өзөккө өрт кеткен жакшы.
Бала, баланын кылган иши чалаБала боор эт менен тең.
Жамандын жароосуз жерде дыкандыгы болот.
Карыз үн катпай уктатпайт.
Түтүнү көптүн түйшүгү көп.
Токсон ооз сөздүн томуктай түйүнү бар.
Жардымын десең — аласаң койбойт, жалгызмын десең, кудайың койбойт.
Сагынычтан — саргаят.
Чыккан кыз — чийден тышкары.
Чындап ыйласа, сокур көздөн жаш чыгат.
Жакшы сөз жандын эшиги.
Билек — бир, бармак (же манжа) — башка.
Суюктун сөзү — туюк, кыңырдын сөзү — кыйшык.
Үйдүн жакшы жаманы кыш түшкөндө билинет, достун жакшы жаманы иш түшкөндө билинет.
Малын аябаган доо алат.
Жакшы келин — келин, жаман келин — өлүм.
Кошуна — кошунанын күзгүсү.
Перзент белдин (жандын) кубаты, берен (болсо) элдин кубаты (Камкор малдын кубаты).
Сугалак суудан балык кубалайт.
Буйга минген төөсү бар, чабаганчы жөөсү бар.
Жаманды кудай неге албайт, жаткан төөгө мине албайт.
Бир башта миң үмүт.
Көсөө узун болсо, кол күйбөйт.
Тааныбагандын (жердин) ой — чуңкуру көп.
Сөздүн башы бир кучак, аягы миң кучак.
Кийимдин жакшысы кир көтөрүмдүү, кишинин жакшысы сөз көтөрүмдүү.
Мал көтөрөт өлүмдү, дос көтөрөт көңүлдү.
Түнкүууру күндүз кармалат.
Бөдөнө жеп тарууну, чымчык калат балаага.
Жаман кыз бет тырмаак болот.
Жалгыз жүргөн жарыбайт, жарыса да марыбайт.
Жолоочу болсо — атын ал, жортуулчу болсо — башын ал.
Көп ичкендин көөнү билет, аз ичкендин пейли билет.
Тоо — ташсыз болбойт, эл — башсыз болбойт.
Бөрү баласы — ит болбойт.
Көздөн аткан ок таамай, орундуу айткан кеп таамай.
Акылдуу ишине ишенет, акмак түшүнө ишенет.
Карыганда жан таттуу.
Кыз жыргаар жерине ыйлап кетет.
Энеси жок кыздын эмчеги чоң, атасы жок уулдун аласы чоң.
Баш соо болсо, бөрк табылат.
Душмандын биринчи кадамы — жылмалап айткан саламы.
Түндө Ай ордуна Күн чыкпайт.
Арстан «айга минем» деп, аягын берт кылыптыр.
Бербестин ашы бышпас, бышса да очок башынан түшпөс.
Өткөндөрдү эстеген жаман болбойт, мурдагыны кектеген жакшы болбойт.
Жаманга айткан кайран сөз.
Жакшы адам сөздү таап айтат, жаман адам каап сүйлөйт.
Сүйүү оттон ысык, гүлдөн назик.
Ит үрө берет, ушак жүрө берет.
Эр төркүнү эшиктен кайтат, аял төркүнү төрдөн кайтат.
Мылтык болбой, ок болбойт.
Маңдай жарылган — баатыр, таңдай жарылган — чечен.
Жалгабаган кудайга, жалынбаса не болот.
Бийикке чыксаң көзүң ачылат, билимдүүгө жолуксаң көңүлүң ачылат.
Бозмаштуу жерде бото өлбөйт, аңыздуу жерде ат өлбөйт.
Атка бербес кунан бар.
Өтүгүң барда суу кеч.
Ташты таш менен урганда козголот.
Асыл жигит — алты кырдуу, он эки сырдуу.
Көп суур ийин казбайт, ийин казса да кең казбайт.
Коон коондон көрүп ыраң алат.
Баатыр бир өлөт, коркок миң өлөт.
Эркектин лөгү сөзгө көнөт, катындын лөгү сүзүп ийет.
Өчпөстүн отун жаккан, өлбөстүн күнүн көрөт.
Ичкендин даамы эртеси билинет.
Ынтымак достордун жолун ачат, ынтымак болбосо, ырысың качат.
Эр — тууган жеринде, ит — тойгон жеринде (жашайт).
Катыны жок караңгы үйгө теминет, акылы жок арам сөзгө семирет.
Жарды болсоң көчүп көр.
Жаман аял белгиси казаны калат жуулбай, кабы калат буулбай.
Коно жатпай кепке тойбойт, кой союлбай этке тойбойт.
Адамдагы эң сонун нерсе — акыл менен билим.
Бербестин ашы бышпас.
Азамат (эр жигит) — бир сырдуу, миң кырдуу болот.
Дан — аш, алтын — таш.
Эркин келсе, эки кулагыңды чой.
Жаманга жалынбагын малы бар деп, эшекти сылабагын жалы бар деп.
Оозу сүткө күйгөн айранды да үйлөп ичет.
Жаткан өгүз жок.
Өзүн — өзү билбеген — эселектин белгиси, калпың чыкса артыңдан адамдын келет өлгүсү.
Адат — адат эмес, жөн — адат.
Бийик тоону жанынан көр, башына чыкпа, жакшы кишини алыстан ук, жанына барба.
Иш бар жерде ийгилик бар.
Өмдөгөн жоо качырат.
Сөздүн ачыгы жакшы, жолдун жарыгы жакшы.
Чыгым пайданын тууганы.
Шам түбөлүк күйбөйт.
Койчунун кызы кой келгенде иш кылат.
Сулуу — сулуу көрүнбөйт, сүйгөн — сулуу көрүнөт.
Атаны сыйлаган абийир табат, энени сыйлаган элге жагат.
Ачтын — тогу, арыктын — семизи бар.
Жебести ашка салба, билбести ишке салба.
Ууру тойгончо жеп, өлгөнчө карганат.
Үндөбөгөн — үйдөй балаадан кутулат.
Эр тамагы — элден, бөрү тамагы — жолдон.
Пейил күтсөң, битир бергенди унутпа.
Катындын (келиндин) тарбиясы башынан.
Тобокел — кээде жакшы, кээде жаман.
Жаздыктан өлгөн — жаман, ат, жоодөн өлгөн — салтанат.
Жаманга айткан эссиз сөз, өлүккө ыйлаган эссиз көз.
Тарыхка кириш кыйын, чыгыш оңой.
Даана байлык — ден соолук.
Каргайын десем — жалгыз, каргабайын десем — желмогуз.
Байдын малын аяба, кете берсин талаага.
Ачкачылыкта алтындан бир жутум жарма артык.
Конокко колуңда барыңды бер.
Алакандай бейишти молдо менен кожо алды.
жакшы менен сүйлөшсөң — көңүлүң ачылат.
Ичердин ашын ичпес кечет.
Баарынан нан улук.
Досуңду ант урат, куданы бата урат.
Катыны жакшы кор болбойт.
Тикенексиз гүл болбөйт, тик айтылбас тил болбойт.
Сиздердикине барганда — ичейли да жейли, биздикине келгенде — ырдайлы да ойнойлу.
Көк байтал минген сергексийт, көгүчкөн аткан мергенсийт.
Иштебей туруп, тиштээриңди ойло.
Энесиз кыз — никесиз, атасыз уул — жетесиз.
Эр — баш, катын — моюн.
Сырын алган байталдын сырт жагына чыкпагын.
Байлыксыз эл болбойт, пайгамбарсыз дин болбойт.
Жаман жарманын ысыгы менен черүүгө аттанат.
Өтүкчү көп албайт, көп алса өпкөсү тешилет.
Ыржың кызга, тыржың күйөө жолутат.
Көөдөнү жукадан, чөнтөгү жука артык.
Өз ден соолугуңа шалаакылык кылсаң, коомго кошо мүшкүл апкелесиң.
Айыл байыса — жер байыйт.
От — жаккандыкы, тон — тиккендики.
Өздүкү өздөй, өзгөнүкү көгөртө койгон көздөй.
Кайда болбосун бир өлүм.
Ден соолук — чоң (терең) байлык.
Кожосу колго түшсө, кошоматчы кайда барат.
Жолборс чапкан алп — ал колбашчы.
Өнөрлүү өргө сүзөр.
Жумурунда уузу жок өмүрүндө тойдум дебейт.
Куш жаңылса (ып) торго түшөт, эр жаңылса (ып) (жыгылып) колго түшөт.
Акылдуу карыя — агып жаткан дарыя.
Купуя сөз — эл жобо күткөн жырым.
Болоюн деген балаңды жибербегин базарга, болбоюн деген балаңды коё бергин казанга.
Жаштардын басканы — жыргал, карылардын жатканы — жыргал.
Эр жигиттин белгиси, бирде мырза, бирде кул.
Сан тийбеске сан тийди, табак — табак нан тийди.
Баатыр болсоң — шер бол, коркок болсоң — жер бол.
Буканы кутурткан эки энек.
Айтмайынча ким билет, ачмайынча ким көрөт.
Айрылаар дос, ээрдин арткы кашын сураар.
Ашыктык жаш тандабайт, ачкачылык — аш тандабайт.
Аялсыз үй суусуз тегирмен менен тең.
Жампаны таяк менен чапсаң, өзүңө чачырайт.
Күзүндө чыгынбаган, кышында жылынбайт.
Жакшынын жаты болбойт, жамандын уяты болбойт.
Аргымак мойнун ок кесет, азамат мойнун жок кесет.
Ат сыноосу бир болот, эр сыноосу мин, болот.
Дос таарынса, (доолашса) бергенин алат.
Азамат эрге алтымыш өнөр аздык кылат.
Корккондун көзү чоң, акмактын сөзү чоң.
Элди үйрөткөн, элден үйрөнөт.
Туура сөздү туура дебеген адам, калыстыктан кетет.
Байды ээрчиген жарды өлөт.
Эскини тиксең, эсиң кетет.
Байге бербес күлүктүн жүрүшүнөн байкалат, ашык болгон жигиттин күлүшүнөн байкалат.
Алыс жерге куда болсоң артынчактап аш келээр.
Өзү кылган иш, өз башына муш.
Ток чычканга тоң май жакпайт.
Эмгек кылсаң эринбей, тоет кардың тиленбей.
Молдо менен жүрсөң ыйманың озор, араба менен жүрсөң, ыйманың тозор.
Душмандын душманы — сенин досуң.
Чапса болот кетилет, чарыкка кармаса бычак жетилет.
Кызыл козуга өткөргөн соодагерлердей болбо.
Талаада музоо эмип кетсе, үйдө сүтүнө ит тиет (же сүт төгүлөт).
Көйнөгү кирдин көөнү кир.
Илим өнөрсүз болбойт, куш канатсыз болбойт.
Бедери жок торкодон бек токуган бөз жакшы.
Жазганбаган кыздан түңүл, жаздай болгон кыштан түңүл.
Такыялуу башка далай иш түшөт.
Досуңду токтотпо, жолунан калат, касыңды токтотпо, сырыңды алат.
Ченемди билген чегинде ийрилет, чегинде ийрилген өмүргө үйрүлөт.
Айдап кел менен байлап кел, катаал кандын буйругу.
Жашта берсин мээнетти, карыганда берсин дөөлөттү.
Жер — казгандан, ушак — айткандан түгөнбөйт.
Алдын көр, аркасын жар торойт.
Майкана көрбөй бала оңолбойт, жокчулук көрбөй жигит оңолбойт.
Жаман уул жакшы атанын наамын булгайт.
Ай түндө керек, акыл күндө керек.
Баланын тарбиясы жашынан.
Баланы мээнет чырмаса, саргара түшүп таз болот.
Эки чанач, бир козу — эр жигиттин жолдошу.
Жолдошуң жаман болсо алыс жолго түн катпа, аялың жаман болсо, киши алдында үн катпа.
Текенин мүйүзү көккө жетпейт, төөнүн куйругу жерге жетпейт.
Досуңдун сөккөнүнөн коркпой, касыңдын өпкөнүнөн корк.
Айдабай аштык чыкпайт, үйрөнбөй билим жукпайт.
Узаткандын жолдоштукка тоому жок.
Эрдик кылып кой сойсоң, иттик кылып төш тартпа.
Арамзаны аңдыган билет.
Көсөө — кудай буйругу, сакал — иттин куйругу.
Азуулууну киши күчү менен эмес, эби менен алат.
Миң калп бир чынга татыбайт.
Жакынын сыйлабаганды жат сыйлабайт.
Жылкыдан качыр, мусулмандан капыр туулат.
Өткөн өмүр, калган кадыр табылбайт.
Эрдиктин мыктысы — жөнөкөйлүк.
Өнөр — аккан булак, билим — күйгөн чырак.
Өз атым өлгөндөн кийин жер бетине чөп чыкпаса койсун.
Алтын баш аман болсо, жокчулук эмне кылат.
От чаласынан, сөз чаласы жаман.
Ата каргышына учураган перзент оңолбойт.
Коркок миң өлөт, баатыр бир өлөт.
Картаңдан ыйман кетсе, жаштардан уят кетет.
Куру жүлүш — күлүшпү, куру жүрүш — жүрүшпү.
Баатырдыкка даба жок.
Эр эңсегенине жетет.
Ата-энеси жоктун эли бар, эли жоктун өлүмү бар.
Канаттуунун баары кыраан эмес, сойлогондун баары жылан эмес.
Курдаштын кудайы бир.
Заманың кандай болсо, бөркүңдү ошондой кий.
Экөөнө бирөө бата албайт.
Жээриңе келгенде жети кабат бөрү элең, жебесиңе келгенде жин окуган молдо элең.
Залим менен жакын болсоң, башың жерге кирер.
Бербесең — алышпайсың, келбесең — алыстайсың.
Наадандык — тирүүлүктүн өлүмү.
Өсөр өзүн сыйлайт, өспөс жатын сыйлайт.
Өлүү болуп көрдө жок, тирүү болуп үйдө жок.
Аңгектен качсаң — дөңгөккө, дөңгөктөн качсаң — сөңгөккө.
Камсыз мерген карайган кырды атат.
Күмүш ээр ак кабак, күмүшкө жайы болбосо, күмүшүн алып отко жак.
Жакынга көз жеткирет, алыска тил жеткирет.
Кашкулакты жонго чапкан сайын күчөйт.
Көк байтал минген — сергек, көгүчкөн аткан — мерген.
Аттын сыры ээсине маалым, кыздын сыры төркүнгө маалым.
Кандай соксоң, андай сок, кара баатыр барында, улак берээр адам жок.
Жаңыга умтул, жалаадан кутул.
Жазгы этте жазык жок.
Барга канаат, жокко сабыр.
Достуктун наркы доорунда.
Молдонун сураганы — куйрук, бөйрөк берсе болот буйруп.
Уйду мүйүзгө чапса, туягы зыркырайт.
Кыздын көзү кызылда.
Эр болсоң, көк бол, айткан сөзгө бек бол.
Жылкы семирсе, жылкычы сүйүнөт.
Ар кимде бар бир кыял, ал кыялды ким тыяр.
Карысаң каруулугуңду айтпа, кемисең байлыгыңды айтпа.
Бир теңге (тыйын) берип айттыра албаганды, миң теңге (тыйын) берип койдура албайсың.
Эшикке чыксам эчки каапыр тебелейт, үйгө кирсем кайнэнем каапыр жемелейт.
Ойлобой сүйлөгөн онтобогон ооруга жолугат.
Бакча баксаң — макта, акча тапсаң — сакта.
Аза — арыбайт, каада — карыбайт, алтын чирибейт.
Отуз уулду бир ата асырайт, отуз уул бир атаны асырай албайт.
Топук кылсаң тоёрсуң, ууруну коёрсуң.
Жатып ичээрге жай менен кыштын айырмасы жок.
Атың арык болсо бир чап, отунуң аз болсо бир жак, ашың аз болсо бир сал.
Эт көрүнгөнчө жип көрүнсүн.
Дыйкандын түбү — кенч, соодагердин түбү — борч (насыя).
Көптүн оозу күбөлүү да дубалуу.
Жатаар курсак жармадан айлансын.
Алма башка жетем деп, чалма башка кезикти.
Эне көөнү — бешикте, бала көөнү — эшикте.
Сокур уй кудук көргөндөй болбо.
Суучулдун ажалы суудан, мергендин ажалы тоодон, баатырдын ажалы жоодон.
Сом темирге бар, чоңсунганга алда бар.
Жылкы (айбан) кишенешкенче (искешкенче), адам сүйлөшкөнчө (көрүшкөнчө).
Бай малын жейт, кедей жанын жейт, уятсыз арын жейт.
Кечүүсү болбой суу болбойт, ашуусу болбой тоо болбойт.
Адамдын көркү баш болот, кабактын көркү каш болот.
Бай болуп көргөнүм жок, жакыр болуп өлгөнүм жок.
Тобокелде кайгы жок.
Санаа — саргайтат, убайым — картайтат.
Бүркүт картайса, чычкан уулайт.
Мурдагы көч кайда барса, кийинки көч анда барат.
Ой октон ылдам.
Айды этек менен калкалай албайсың.
Ишкер иштеп байыйт.
Улак — түшкөн үйдүкү.
Сырга көк, убадага бек бол.
Ат арытмак арзан, журт арытмак кымбат.
Тар кийим талашып жыртылат, кең кийим кеңешип жыртылат.
Оозуна келгенин оттогон, укпаган сөздүугат.
Сүйлөсөң сөздү татыгы менен сүйлө.
Эмгексиз киреше — бетке чиркөө.
Бак карабай кыдыр да даарыбайт.
Эр канаты — күлүк ат, журт тиреги — эр жигит.
Ичер ашы жоктун, үрөр ити да болбойт.
Жетим бала кекчил, жесир катын элчил (же эмчил), өгөй өөнчүл.
Ачтын токтугу бар, арыктын семизи бар.
Ат сийген жерге чөп чыкпайт.
Ак сөз арыбайт, ак жүргөн киши карыбайт.
Адам көңүлүнөн азат, тилинен жазат.
Элдүү түлкү ачка өлбөйт.
Жылуу сүйлөсө, жылан да ийинден чыгат имиш.
Көргөн — көргөнүн кылат, көсөө — түрткөнүн кылат.
Сорпосу даамдуу болсо, союлган козуга кайгыруу жок.
Кулдун башы мукул, аягы — тукул.
Бекерчиден безе кач, өнөрлүүгө өтө кач.
Алып келсем көрөсүң, күлүп жатып өлөсүң.
Эне сабырында чек жок.
Кайгы менен күлкү — куйрук улаш.
Тактыктан достук бузулбайт.
Сулуулук — жандын азыгы, кыялдын канаты.
Кедей кызы байга келин болуп барганда: «Куңкулчуңкул мүлжүгөнгө моюн жакшы, карт-карт чайнаганга карын жакшы» дептир.
Молдо ишке келсе — таш бака, ашка келсе — ач карышкыр.
Өткөн ишке өкүнбө (же өткөн иште өкүнүч жок).
Калп сүйүндүргөндөн, чын күйүндүргөн артык.
Элпек болсоң элиң сүйөт, курбу — курдаш теңиң сүйөт.
Шынааны шынаа менен кагып чыгарат.
Өз өлтүрбөйт, жат жалгабайт.
Баш иштебесе бутка күч келет.
Болбогонго болушпа, какаганды бек мушта.
Бөрүжыргаганга маш, молдо алганга маш.
Эрите билбесең алтын ирийт, ийлей билбесең тери чирийт.
Така туякты сактайт, туяк тулпарды сактайт, тулпар эрди сактайт, эр элди сактайт.
Жолоочунун азЫгы жолунда.
Үч кыз ата энеге күч кыз.
Билимди элден изде, алтынды жерден изде.
Сураган уят эмес, уурдаган уят.
Ит бир күн бок жебесе, башы ооруйт.
Биздин көчөдө да майрам болоор.
Баш иштебесе, бутка күч.
Жан — ооруган жерде.
Жакшы атыңды тойго мин, жаман атыңды буйга мин, түнөп калган уйга мин.
Окуганыңды айтпай, токуганыңды айт.
Жүздүн (карынын, өрдүн) көркү сакал, сөздүн көркү макал.
Көпкөн, көпкөндүн өлүмү (же жазасы) көптөн.
Алтын ээр ак кабак, атка жайы болбосо, алтынын алып отко жак.
Аш — ичкен оозго жарашат.
Ак иш үчүн ыйласа, азиз көздөн жаш чыгат.
Кыз жыргаар жерине ыйлап барат.
Сөздүн башы бир бычак, аягы бир кучак.
Сулуунун көрку — көзүндө, чечендин көркү — сөзүндө.
Эрендер чыккан элет бар.
Көрбөйт деп ууру кылба, укпайт деп ушак айтпа.
Атты камчы менен айдабай, жем менен айда.
Ылдыйкы бутак — өйдөкү бутактын тиреги.
Кишинин кулагын кессең, бирөөгө кийиз кескенче көрүнбөйт.
Кыйналганда киши өзүнүн ким экенин таанытат.
Жуткан жутабайт.
Караңгыда көз табаар, капилеттен сөз табаар.
Ичи тар итине кебек бербейт.
Атты тайында такшалт, кунанында куурат, быштысында бышыр, асыйында асыра.
Досуңдун бергенинин тишин ачпа.
Ырдап жүргөн ыры бардын, бүтпөй жүргөн чыры бар.
Бербестин шылтоосу көп.
Каткалаң болбой жут болбойт.
Аңдабай сүйлөгөн оорубай өлөр.
Нарк кымбат бөлсө, сатармандын нысабы кетет.
Дени сактын — руху бийик.
Кечээгиңин кээсин чыгар.
Билимдүү молдо пиво сатат.
Соолбос өмүр, сынбас темир болбос.
Болор — болбос өлүптүр, ат чаптырып коюптур.
Тон жылуусун ээси билет, муңдуунун муңун муңдуу көрөт.
Бакырчаак төөнүн бары ийги.
Ар бир адам Мекенин сүйөт, соодагер бекерин сүйөт.
Жакшыдан жаман туулса эм табылбайт, жамандан жакшы туулса тең табылбайт.
Ат алсаң айылдашың, кой алсаң коңшуң менен кеңеш.
Түйшүгү болбой, түшүмү болбойт.
Тирүүлүктө — мал таттуу, өлмөйүнчө — жан таттуу.
Үттүү мончок жерде жатпайт.
Кишинин кишиси бар, бышуунун чийкиси бар.
Күндүк өмүрүң болсо (калса), түштүгүнө жорго мин.
Суу жээгинен кудук казбайт.
Эр эмгегин жер жебейт.
Арам эмгек — азабын тарттырат.
Ыйлаар бала атасынын сакалы менен ойнойт.
Бир дарак бакча эмес, бир таш дубал эмес.
Туура сөз — кылычтан өткүр.
Ичи тардан итине жугунду артпайт.
Душмандын чырагына май тамызба.
Жоктун жону катуу.
Жатып өлгүчө, атып өл.
Тириликтин күчү бирдикте.
Көп көчүрүлгөн дарак бүрдөбөйт.
От өчөт, даңк өчпөйт.
Элинен безген эр оңбос, көлүнөн безген каз оңбос.
Жаздын жаздайы жакшы, жаштын жаштайы жакшы.
Мылжыңды эзме жеңиптир.
Өлүм өксүтөт.
Чыгаан чыкчуу уул чыйрак ойлойт.
Жеримде жээрде сакал бий элем, эми жети сакал кул болдум.
Куурай чыкпас куу такыр, куурай чыгып бергенде кулан чуркап өтө албайт.
Мурун уткан буудай чычат.
Актын иши он болот, каранын иши кор болот.
Тай ат болсо — ат тыныгар, уул эр жетсе — ата тыныгар.
Бүгүнкү ачууңду эртеңкиге калтыр.
Жашка — кызмат, карыга — урмат.
Барга мактанба, жокко кайгырба.
Эсен (өлбөгөн) кулга мал бүтөт, мал бүткүчө эс кетет, эшикке келген дос кетет.
Көңүл каалабаса, себеп көп.
Бирди капа кылган, миңге чуу түшүрөт.
Калыңсыз кыз болсо да, каадасыз болбойт.
Ыйламайынча балага эмчек кайда.
Бала баккандыкы.
Бекем катсаң, оңой табасың.
Бучук мурдун жашырбайт, сыпайы сырын жашырбайт.
Таянаарың болбосо, таамай сөздөн пайда жок.
Кепин кийгенден — түңүл, кеменек кийгенден — түңүлбө.
Жаман атты жакшы бакса тулпар болот.
Дүлөй укканын койбойт, сокур көргөнүн койбойт.
Эки жинди бир кетти — эсен барып, соо келсин.
Калың токоч бышкыча, жука токоч күйүп кетет.
Алданын буйругу чачтан көп, аны кылган киши жок.
Өткөн өчү бардын, кетпес кеги бар.
Ойноонун да ыгы бар, ойлоонун да сыры бар.
Акмак баштан акылдуу ой чыкпайт.
Сөз сөөктөн өтөт, таяк эттен өтөт.
Ит ичпес ашынан үмүт кылат.
Алгың келсе түшүм, алдын ала күтүн.
Арык семирер, ач тоюнар.
От жалынын билбеген кайрылат, дос жалынын билбеген айрылат.
Сарамжалдуулук байлыктан артык.
Жүрөктөй үЙДӨН, ЖүЛГӨДӨЙ түтүн.
Ой өзүндө, нарк колуңда.
Касапчы энесине сөөк сатат.
Оозу чоңго — аш, көзү чоңго — жаш.
Мал жыйнагандын жазыгы жок.
Айбыкпаган сынчы (кээде чынчыл) болот.
Кудай берейин десе эки кулагын тең кесип берет.
Кытай кыйнаганына төө кайтартат.
Жойпу наадан — жоодон жаман.
Бетеге кетет, бел калат.
Элге (эрге) кылган жакшылык жерде калбайт.
Орозойдун баласы отузга чыкканча жаш.
Устадан шакирти өтөт.
Алчаны аким жеди, таякты жетим жеди.
Эки кузгун жөөлөшсө, бир каргага жем болот.
Бажа бажаны көргөндө башы кычышат, балдыз жездени көргөндө төшү кычышат.
Мундуунун муңу бирге.
Колдон мал, аяктан аш кетсе — өлүм.
Бузуку ажо — жолдо турган дөңгөч.
Суу атасы — булак.
Динчил түшүнө ишенет, эмгекчил күчүнө ишенет.
Кичүү болгуча иттин күчүгү бол.
Тозокту көргөн от менен ойнойт.
Казанга жакын жүрсө көөсү жугат, ууруга жакын жүрсө чуусу жугат.
Укпайт деп — ушак айтпа, билбейт деп — ууру кылба.
Сөздү сөз табат.
Казга теңелем деп, карганын буту сыныптыр.
Токол катын — эрге жакын, алкы таза — элге жакын.
Май кармаган бармагын жалайт, жыгач кармаган чамынды жалайт.
Бакгылуунун касы өлөт, бактысыздын досу өлөт.
Жети күндүн бири өлүм.
Ийри отурсаң да түз сүйлө.
Улуктун улуулугу — анын элдики экендигинде.
Ырдаган ырым бүтпөгөн чырым.
Күчтүүнүн күнү тууса, күлөөгөчтүн алды катат.
Мал керек, мал керек, мал табуучу жан керек.
Жалкоо «биз бүтүрдүк» деп, бүткөн иштин башында.
Катын алганча отун ал.
Уй окусунан түшөт, күлүк арзанынан түшөт.
Баспас ат, өтпөгөн бычак эрди тез карытат.
Тыртыкты алган кудай менин уулумду коёбу (же кимди коёт дейсиң).
Баш айрылса — бөрк ичинде, кол сынса — жең ичинде.
Дос, доско жаныңды кош.
Септүү кыз болгуча, эптүү кыз бол.
Каймактын даамын кашык билбейт.
Колу жок — кор, буту жок — зар.
Өлгөнгө ыйлаган кайран көз, жаманга айткан кайран сөз.
Адамдын жалаңгычы да адам.
Жаман киши мал күтсө, жанына коңшу кондурбайт.
Кыркында кырдан аша албас.
Соргокко кырсык үйүр.
Куландын тиши — курчтун мизи.
Жыл дегениң, жылгадан аккан суу.
Карыганда адам таарынчаак болот.
Көптү көргөн, көнөктүн түбүн тешкен.
Колдошконду кудайым колдойт.
Бакыт сандыкта, ачкычы асманда.
Төө жазасын көпүрө берет.
Далилдүү сөз — угузат, кур насаат — качырат.
Ат башына күн түшсө, ооздугу менен суу ичет, эр башына күн түшсө, өтүгү менен суу кечет, эл башына күн түшсө, кыштын күнү үй чечет.
Жаагың сынса сынсын, шагың сынбасын.
Ана катын мас болсо, беш көкүл менен урушат.
Бу дүйнөдө не карып? Замандашы болбосо карыя болор тез карып, кадырын жеңе билбесе, бойго жеткен кыз карып.
Баатырлар маңдайлашып, чечендер таңдайлашып.
Пил көтөрбөгөндү тил көтөрөт.
Жакшы тондун жакасы бар, жеңи жок, жакшы адамдын ачуусу бар, кеги жок.
Улак маарап суу кечет.
Такыры жок жер болбойт, жакыры жок эл болбойт.
Отузунда ок ата албаган, кыркында кылыч чаппас.
Эсепке төө да чөгөт.
Жакшы таз башын жашырбайт, жакшы аял ашын жашырбайт.
Тилинде актык келмеси бардын, дилинде шайтан сөзү бар.
Зарылдын пулу күйөт.
Миң кошчуга бир башчы.
Өлгөн жолборстон (арстандан) тирүүчычкан артык.
Карайлаган там сүзөт.
Эр жаңылып колго түшөт, куш жаңылып торго түшөт.
Кыздуу үйгө — ырчы.
Жалган эсеп түпкө жетет.
Иш сүйгөн колдон тоо кулайт, иш качкан колдон куурай да сынбайт.
Тең көргөндү теңирим сүйөт, тең көрбөгөндүн кепини күйөт.
Кудайдын «ме» деген үнү угулбайт, берген колу көрүнбөйт.
Тунук көлдүн түбү курт.
Жамгыр жаабай булут көчпөйт, жан кыйналбай жумуш бүтпөйт.
Элдин жолу кенен жол ээрчиген киши адашпайт.
Элге жаап өтсө, мага таамп өтөт.
Элүү жылда эл жаңы.
Жакасы жок тон болбойт, жабуусу жок үй болбойт, ага — инисиз эл болбойт.
Кошконго үйүр эмес, сүйгөнгө үйүр.
Жыртыкка жамак табылат, дартка дабаа табылат.
Берешенден бешиктеги бала да үмүт кылат.
Ким ишенсе ушакка, өзү да түшөт тузакка.
Өзүңдү өзүң мактаба, өзгө мактасын.
Бүркүт карыса чычканчыл болот, каракчы карыса алдамчы болот.
Балапандарды күзүндө санайт.
Бышаарына күйүп, чыгараарына күйбөйсүңбү.
Уй, уйдан калса кулагын кес.
Катасын танган — эки эсе ката.
Жамандын жан сактары — айыл, жан жыргатаары — уйку, жалаңгычы — жылкы (же мал баккан).
Байдын ашын байкуш аяйт, байдын ашын Байдөбөт кызганат.
Бир тамчы суу — кумурскага дарыя көрүнөт.
Эмгек этсең эмерсин.
Бейишти бөтөн жерден эмес, киндик каның тамган жерден изде.
Аюу — аманын тилейт, адам — жакшыны тилейт, акмак жамандыкты тилейт.
Жакшынын аты өчпөйт.
Өзүм-өзүм дегенде өргө чыкчу күчүм бар, өзгө менен кектешкенде кетпес-бүтпөс өчүм бар.
Уялбаган ундун бети, узарбаган төөнүн таманы.
Жакшылык жолдо калбайт, асыл таш жерде калбайт.
Эки доо бир келсе амалыңдын кеткени, эки оору бир келсе ажалыңдын жеткени.
Ач карышкыр ток күсөйт.
Дос — сенин күзгүң.
Төө кыядан өткөндөн кийин «Өч!» дегениң курусун.
Сабырдуу болсон — озорсуң, сабырсыз болсоң осолсуң.
Сүйлөрүн Кара Маңка сүйлөдү, уяларын мен уялдым.
Кургак сөз там жарат, куру кайрат баш жарат.
Каргылуу тайган бар, адамдан чыккан айбан бар.
Жар жыгылса суу бөгөйт, жалгыз өлсө ким жөлөйт.
Кылар ишти кылып коюп, кыл жип менен бууп коюп.
Сөз атасы — кулак, жол атасы — туяк.
Карыз карыбайт.
Антар атка бир санат, учар кушка бир канат.
Жамандын колунан жакшы аш жегиче, жакшынын таягын же.
Дарыянын суусун жаан ташкындатат.
Сүйүү өлүмдөн күчтүү.
Өлгөндүн жазасы — көмгөн.
Өз кылганың өзүңө, өйдө карап түкүрсөң, кайтып түшөт жүзүңө.
Элге эр кымбат, эрге эл менен жер кымбат.
Аркы өйүздөгү чабышка, бу өйүздөн жулунба.
Айылы жакын иттин куйругу узун.
Кагылышта кан өлөт.
Сараңды берип уялт.
Калыс кар болбойт.
Ашы бардын карды ток.
Анжиянда суур семиз десе Бээжиндеги калмак тамшанган экен.
Бакасыз көл болбойт, катасыз киши болбойт.
Жооштон жоон чыгат.
Коёндун териси бир жыл чарыкка чыдаптыр.
Ичтегини тилден бил, тилдегини түрдөн бил.
Бүгүн — пэшэ (бай), эртең — гэдэ (кедей).
Аштын даамы туз менен, адамдын даамы сөз менен.
Өлгөндү сурасаң тирилгенге эсе, ооруганды сурасаң, айыкканга эсе.
Аткан мерген эмес, тийгизген мерген.
Кызганчаактын ашы ич оорутат.
Малайдын баркын бай билбейт, байбичеси көп тилдейт.
Өзүм турсам төрдө, сөзүм турат өрдө.
Сокур атка котур ат үйүр.
Калп «ойноп айттым» дейт, ууру «таап алдым» дейт.
Жаман уста темирди да согот, көмүрдү да согот.
Жаз жарыш, күз күрөш.
Билим деңиз, акыл — кайык.
Досуң баягыдай эмес, баятыдай болсо, аягыдай эмес.
Жалган сөз сени жарытпайт, чындык сөз сени карытпайт.
Кудайыңа ишенсең, жөө каласың.
Тоодой калпты томуктай чындык жеңиптир.
Керкини бузсаң кетмен болбойт, чымчык семирип батманга толбойт.
Агынан тийишсең бирөөгө, айланып келет кезеги.
Баарына бар назир.
Биттин ичегисине кан куйган эпчил.
Карышкырды көрсө, эшектин ыйыгы тутулат.
Жаз — жарыш, күз — күрөш.
Сокур өлгүчө көзү ачыларынан үмүт кылат.
Кан үйүнүн тардыгы, кара алачыгымдын кеңдиги.
Оң колуңдун ачуусун сол колуң менен карма (же токтот, арачала).
Жайлоонун көркү мал менен, өзөндүн көркү сай менен.
Өмүр оттой жанып, күл болуп бүтөт.
Иттен көлөкө талашканды — жалкоо дейт.
Акыл азганда, сөз качат.
Ачка кишиге таң атпайт.
Мал багаар уулуң болгончо, эл багаар уулуң болсун.
Сулуулукту көздөн издебе, сөздөн изде.
Аңкоонун эч нерседен кабары жок, жалкоонун эч нерсени табаары жок.
Эрден чыксаң да, элден чыкпа.
Буйругу жок ашка тиш тийбейт.
Күндө тийгендей күн белем, айда тийгендей ай белем.
Эпчил эки ичет.
Суу бар жерде тиричилик бар.
Ишеним — кишиге аска, ишенбес киши — көпшөк.
Өз атым өлгөндөн кийин, жер бетине чөп чыкпаса мейли.
Эшекти отко айдаса, бокко качат.
Буудай сепкен таалайсыздын, аңызына арпа чыгат.
Улуу үйдөгү күлсө, кичүү үйдөгү ырсаят.
Чындыкты танууга болбойт, достукту чанууга болбойт.
Карынын кебин капта сакта, өлүгүн апта сакта.
Кожонун ичинде кожосу бар, кээ кожонун үйүндө молдосу бар.
Тузду мээнет чырмаса, даамы чыгып шор болот, кызды мээнет чырмаса, атасынын төрүндө көп олтуруп кор болот.
Эркенин жашы кургабайт.
Бардык жарашып турат, жоктук талашып турат.
Акылы аздын азабы көп.
Сындуу болсо өтүгүң, оорутпасын бутуңду.
Отурганга олжо жок.
Жээринде майда чайна, айтаарыңда мыкты ойло.
Шамал болбосо, теректин башы кыймылдабайт.
Аз кайгыны аш басат, көп кайгыны дос басат.
Өлүм бардын малын чачат, жоктун абийирин ачат.
Эшегине жараша чому, төөсүнө жараша кому.
Өйдө карап түкүрсөң, кайта түшөт көзүңө.
Өңдү көрсө жүз таят.
Ак ниеттүү адамга жамандык жабышпайт.
Кардын башын кар жутат, кандын башын кан жутат.
Өз башындагы төөнү көрбөй, бирөөнүн башындагы чөптү көрөт.
Жарма тамыр жарытпайт.
Себепсиз күлгөн тарбиясыздыктын белгиси.
Бир уядан — бир сасык.
Шайыр аялдан шылдыңчыл уул туулат.
Билим — карыбас, өнөр — арыбас.
Оозунан сөзү түшкөндүн, колунан иши түшөт.
Адам адамга дос, жолдош, бир тууган.
Адашсаң атыңа ишен.
Жайдак тилден чаң чыкпайт.
Тишим кетик болсо да, көөнүм тетик.
Билими бар — ар балаадан кутулат, билими жок — миң балаага тутулат.
Жакшы өмүрдүн алды — өрт, аркасы — күн.
Ороздуу (бактылуу) менен оттош бол.
Сөздү сөздө, артынан көздө.
Майсыз арабанын дөңгөлөгү айланбайт.
Туулган жердин ташы алтын, суусу дары.
Орой уруш десе уугун, кериш десе керегесин ала чуркайт.
Эмгек — чыйралтат, өмүр — үйрөтөт.
Пулун пулдай албаган, досун сыйлай албайт.
Өзүмчүл киши өзгөгө жакпайт.
Тартып ичкен тай ашырат, аяп ичкен ат ашырат.
Тамактын жакшысы ток, жаманы жок.
Атты арыганда көр, жигитти карыганда көр.
Эчки эгиз тууп, койдон ашпайт.
Аялдын жаманы атыңды булгайт, эрдин жаманы элди булгайт.
Кичи пейилдүүлүктөн кичирбейсиң.
Кары канча карыса да, карышкырга амал табат.
Ийри таяктын көлөкөсүтүз болбойт.
Арстан оозунан жем талашпа.
Миң сөз айткыча, бир ишти кыл.
Ооруган башка — темир тарак.
Жалгыздык жалдыратат, жалкоолук шалдыратат.
Кайгыргандан опаа жок.
Тууруна сүйүнбө, турарына сүйүн.
Ойнош — оттон ысык, агер калса — боктон сасык.
Жарыяң таасирдүү болсо, базарың өкүмдүү болот.
Аз уктаган акылга бай болот.
Атаң алтымышка чыкканда алдап — соолап күчүн ал.
Жардыга таарынба.
Уулу жоктун — мууну жок, кою жоктун — куну жок.
Жылкычынын бир көргөнүн хан көрбөйт, бир көргөнүн ит көрбөйт.
Аялдын сулуулугу — ажарында, эркектин сулуулугу — акылында.
Кортук кочкор төл бузат, куйту киши эл бузат.
Тоготпогон жыланды топтошкон кумурска өлтүрөт.
Дыйкан жерге тойбойт, мал чөпкө тойбойт.
Суусаганга кара суу майдан жакшы.
Калп айтып жыргайм дегенче, чындыкты айтып азап чек.
Карыны токтун кайгысы жок.
Эт көрбөгөнгө өпкө таңсык.
Жабагы жалдуу деп сатып алба, жаманды малдуу деп жакын кылба.
Бирөөнүн ажалы оттон, бирөөнүн ажалы топтон, бирөөнүн ажалы уудан, бирөөнүн ажалы суудан.
Мекенсиз турмуш — жаналы турмуш.
Атам өлсө өлсүн, атамды көргөн өлбөсүн, энем өлсө өлсүн, энемди көргөн өлбөсүн.
Жамгыр менен жер гүлдөйт, эмгек менен эр гүлдөйт.
Бир көргөндө — тон сыйлуу, таанышканда — бой сыйлуу.
Кара кылар адам жок, кайсалап алар тамак жок.
Уялбагандан өзүң уял.
Ант берсең, актай бил.
Эрте сепсең бир күнү, эрте оросуң бир жума.
Жакшы киши үлгү, жаман киши күлкү.
Сабырдын түбү — сары алтын, санабай билгин кымбатын.
Жалгыз кылган уурунун, жаманаты — жалпыга.
Амалын тапкан ажалдан кутулат.
Темирдин курчунан эмес, сугарган суусунан.
Ардак күткүң келсе ак иште.
Сабырсыздын иши тамырсыз.
Көз менен көргөн — чын, кулак менен уккан — күмөн.
Жабагы жалдуу экен деп, сатып алба, жаманды малдуу экен деп жакын кылба.
Баатыр өлсө бир өлөт, коркок өлсө миң өлөт.
Арпа сеппе (чыкпайт) таш жерге, айыл конбо (болбо) кас элге.
Ай талаадан аткан ок, ажалдууга тиет (жолугат).
Ит жакшысы — сырттан.
Жандоочу кийик аттырат.
Кырк кадам бастырган кыяматтык жолдош.
Кокуй коңшудан качып кутул.
Адал иш абийир таптырат, арам иш азабын тарттырат.
Арамга — адал, жакшыга — жаман, ыйыкка — бузук тизгиндеш бу дүйнөдө.
Жорго минген жолдошунан айрылат, көп жашаган курдашынан айрылат.
Душман жумурткадан кыр табат, тууган (дос) күйдүрүп айтат.
Коёнду камыш, эрди намыс өлтүрөт.
Тайлак бар, чому жерде калган жок.
Сыпаага «сен» деген сөз — өлүм.
Угар кулакка сөз айт.
Билбегенди эшитсең билги болосуң.
Жаманга чөп илээшет, жакшыга сөз илээшет.
Алганын бербегенди, кудайдын каары дейт.
Казандагы кайда качат, каптагыңа сак болгун.
Жаман уул атасы өлгөндө бир көбөт, катын алганда бир көбөт.
Тил көргө чейин түшүрөт, көккө чейин чыгарат.
Мал аласы — сыртында, адам аласы — ичинде.
Дөөлөс төрүн бербейт, өлсө — көрүн бербейт.
Уурунун бир көзүууда, балыкчынын бир буту сууда.
Суунун жайын жар билбейт, жоктун жайын бар билбейт.
Байды мактаба, кедейди жектебе.
Ый менен күлкү аякташ.
Жалкоонун сыркоосу көп, жандеменин шылтоосу көп.
Бетке (көзгө) айткан сөздүн заары жок.
Достун көңүлү бир тыйындан калат.
Жыгылсаң, нардан жыгыл, этиң оорубас.
Кой оозунан чөп албаган момун.
Дене тарбия — ден соолукка табылбас дары.
Кайнага калтайбаса, келин келтейбейт.
Досуңдун сүйгөн буюмун сураба.
Эски жаңыга аралжы, аз кепке аралжы.
Ай тегерек, сабы жок, атакемдин табы жок.
Чатактын түйүнүн (түбүн) калыс айткан сөз чечет.
Эңсеген таппайт, издеген табат.
Байлыкты эл жаратат, басынткан жер каратат.
Оромол тойго жарабаса да, жолго жарайт.
Жаман жолдош көлөкө сыяктуу: күн ачыкта качып кутула албайсың, күн бүркөктө издеп таба албайсың.
Жакшы малдын тишин ачпа, жакшы адамдын жашын сураба.
Бар — балтаң, жок — калтаң.
Келме кезек — терме тезек.
Эгин сатсаң — орооңон сат, мал сатсаң — корооңон сат.
Төөнү мээнет чырмаса, жайдын күнү чоо басат.
Баягы, баягы — Байкожонун таягы.
Ачка болсоң жашоонун эмне экенин ошондо билесиң.
Томугу толук буудайдын өз колунда болбосо, азабы артык туугандын.
Адепсизден да адептүүлүктү үйрөн.
Өз үйүм деп сөз айтпа, үй артында киши бар.
Уккандан көргөн артык.
Ата өлүп бала калса тилегине жеткени, бала өлүп ата калса арманы ичте кеткени.
Айыбы чыккан жигиттин, узун бою пас болот.
Жакшы менен дос болсоң — ырыскысын тең бөлөт, жаман менен дос болсоң — өзүнөн сени кем көрөт.
Акылдуунун иши дагы акылдуу, билимсиз жан баалай албайт акылды.
Түк бүткөн (же күткөн) сайын калтырайт.
Айгыры ала болсо, кулуну кула болот.
Алдынкынын адашканын арткы киши билет.
Тоону — ташты суу бузат, адамзатты сөз бузат.
Иштөө — кыйын, сыноо — оңой.
Соодагерде нысап жок.
Аракет кылсаң — берекет.
Эрте чыксаң, алдыңдан күн чыгат, кеч чыксаң, алдыңдан түн чыгат.
Байлыкты эмгектен, теңдикти күрөштөн изде.
Ишенген кожоң (төрөң) сууга акса, алды — алдыңан тал карма.
Чөл жакалап конбой, көл жакалап кон.
Жаман жашырынбайт, жакшы көрүнбөйт.
Кары билет кааданы, карчыга алат сонону.
Дөө карыпты урат, карып жолдо турат.
Баатыр элден чыгат, байлык жерден чыгат.
Колу ойногондун оозу ойнойт.
Илим акылдын кайрагы.
Атага (же энеге) баланын алалыгы жок.
Адамды сөзүнөн тааныбайт, ишинен тааныйт.
Байга жагынам деген жардынын жалгыз эчкиси чыгым болуптур.
Тулпар жерин, эр элин сагынат.
Миң кайгы бир карыздан куткарбайт.
Туткундагы эр — канаты жок куш.
Боюна бүткөндөн кийин төрөбөй койбойт.
Жарма, жарма да болсо карма.
Балаңды элиң мактаса, андан ашкан бакыт жок.
Тили жумшак (татты) аш жейт, тили катуу (ачуу) муш жейт.
Кокуй менен кой багат.
Айылы аралаштын кою короолош.
Өзү билбес, билгендин тилин албас — тил билбеген макоо.
Конок конокту сүйбөйт, үй ээси баарын да сүйбөйт.
Көп түкүрсө көл болот, көл толкуса сел болот.
Санаасы жок сары сууга семирет, катыны жок кыздуу үйгө теминет.
Бир тойдо эки жар болбойт.
Эр төрөгөн эл өлбөйт.
Дос досту кыйынчылыкта таштабайт; дос — доско жаныңды кош.
Өлбөгөн жанга бир оокат.
Сураганга бекер бер, суусаганга эки бер, кыла көрбө текебер.
Касап да өзү, бычак да өзү.
Билим өнөр азыгы, өнөр — эрик казыгы.
Адам өзү ажалдуу болсо да, өлбөс нерселерди жасайт.
Кырк күнкү сыпайкерчиликтен (же мырзалыктан) бир күнкү бакырчылык артык.
Көлдү бороон толкутат, элди эселек толкутат.
Акылсызга айткан кеп — дайынсыз аткан ок.
Теңсинбегенге теңелбе.
Адам — эли менен, өрдөк — көлү менен.
Мүйүз экөө: бирөө сынса, бирөөнүн күчү жок, эмчек төртөө: бирөө кетсе, сүтү жок.
Жаманга жардам кылсаң, жакшылыгыңды билбейт.
Көп жашаган билбейт, көптү көргөн билет.
Жаманга айткан сөз кулактын сыртында калат.
Башы оорубаган кудай менен иши жок.
Киши аласы ичинде, аны сыртынан билиш кыйын.
Жакшы мал өлсө, жанга себеп.
Жароокер катын жатканча таяк жейт.
Дарыянын жанына кудук казбайт.
Эрдин насиби элден.
Бала — биздики, акылы — өзүнүкү.
Барга бар, жокко — жок.
Сабасына жараша — бишкеги, мурутуна жараша — искеги.
Мастын колдогону бар.
Элге эл кошулган — дөөлөт, элден эл бөлүнгөн — мээнет.
Өңгө — жалган, өлүм — ак.
Жакшы дос жан жыргатаар азык, жаман дос башка тиер казык.
Кызганчаактыкын кызыл ит жейт.
Башы — бапан, аягы — сапан.
Ташты эриткен — аш.
Ташкын суу кечүүсүз болбойт.
Пайгамбарга бар назир.
Бийик тоонун чокусуна, бир күндө басып — чыгам дебе.
Сумбула түшпөй суу тоңбойт, кыргыек келбей жаз болбойт.
Акчалууга — базар, акчасызга — мазар.
Жоо аяган жаралуу.
Илим — окуу булагы, өнөр — турмуш чырагы.
Түтүнү бөлөктүн — түйшүгү бөлөк.
Байбиченин амалы кырк эшекке жүк.
Санаа менен жетпеген, талап менен табылат.
Сопу согон жебейт, жесе кабыгын да койбойт.
Жаман болоор жигит чегинчээк, кедей болоор жигит эринчээк.
Көптүн көзү көрөгөч.
Алыстагы олуядан, жакындагы манайык артык.
Тикенди түбүнөн үз.
Эшеги — бир теңге, токуму — миң теңге.
Тез жанында ийри жыгач жатпайт, (тез бар жерде ийри жыгач турбайт).
Ичип арактын көөнүн алган, кусуп жердин көөнүн алат.
Бу да болсо пайда, мунун түбү кайда.
Ыржың кызга, тыржың күйөө.
Уурулук кесип эмес, энелүү бала жетим эмес.
Кыз деген буйлалаган төө.
Кыз маалында — бары жакшы, жаман катын кайдан чыгат.
Үйүңдө сүтүң төгүлсө, талаада музооң эмип кетет.
Манастан Чубак кем бекен.
Эски — жаңыга аралжы, аз — көпкө аралжы.
Уул жаманы — уйгак, кыз жаманы — камгак.
Жалгыз дарак токой болбойт, жалгыз таруу ботко болбойт.
Оолак болсо да жол жакшы.
Жерде жаткан жумуртка, асманда учкан куш болот.
Аргымак жыйдым, ат жыйдым, айланып кетсин буудандан.
Өз ийининде чычкан да шер.
Бактылуу болуш мүнөздөн, баатыр болуш күрөштөн.
Эшек сайда заңкылдаса, баткак берер жазаңды.
Эр жигитке жетимиш түрлүү өнөр аздык кылат.
Элдин тили — эм.
Айыпсыз киши болбойт.
Баатыр жол баштайт, чечен сөз баштайт.
Жатып ичээр жарма болсо, жардылык жанга тынч экен.
Калптын куйругу кара.
Тамакты кабак көрөт.
Жорго минген менен жолдош болбо, жоболоңдуу менен айыл конбо.
Сөөк мүлжүбөй этке тойбойт.
Улууга — урмат, кичүүгө — ызаат.
Кумурсканын уюгуна жыгач салба (же көөлөбө).
Өтүрүктүн бети кара.
Пайданы башыңа кыл, башыңдан артса досуңа кыл.
Билбеген (же билбегендиктен) уу ичет (билбеген уу уртаар).
Керектүү сөздү кечке айтса да көптүк кылбайт.
Ач карышкыр ийинге жатпайт.
Адамды (кишини, жигитти) сөзүнөн тааныйт.
Караңгыны көрбөй, жарыкты ким билет.
Күлүп сүйлөгөн кишиден түңүл, тийип туруп жааган күндөн түңүл.
Ак бар үйдө береке бар.
Соода — сакал сыйпаганча.
Жатып ичер жаман адат, көп жашатпай жайыңды табат.
Тирүүнүн өз кесиби бар.
Катын жакшы — эр жакшы.
Ата уулу айтканынан кайтпайт, жоомарт бергенин айтпайт.
Картайсаң кара жердей болосуң.
Уяты жоктун колуна кашык тийсе, беш ууртайт.
Житкен окту аткан ок табат.
Бетинен бедер кеткен соң, кымкап да болсо бөзгө тең.
Жамандан кач, жакшыга жанаш.
Азамат акылдуу болсо, алганы мээримдүү болот.
Эркек козу туулганда курмандыкка жараткан, эркек бала туулганда намыс үчүн жараткан.
Кабанаак ит тамакка да, таякка да тоёт.
Мойнунан байлаган ит ууга жарабайт.
Улуу — кичүүнүн кадырын билемин десең, агыны катуу суудан кеч, ашуусу бийик тоодон аш.
Жамандын жыргалы - уйку.
Таш бакага таш жааса деле баары бир.
Айдасаң кабат арпаны, максымга жакшы талканы.
Барды аябаган, жокко тойбойт.
Экинчи эне — мугалим.
Каалаганын сүйлөгөн кагуу жейт.
Келин жаманы — кетпес кесик, келин жакшысы — керемет.
Жартыны бөлүп жеген таттуулуктун белгиси.
Жакшы киши ооруса, коноктон келгендей, жаман киши ооруса, көрдөн келгендей.
Атты такаласа, эшек бутун көтөрөт.
Темирдин кадырын уста билет.
Сылап сакал, сыйпап мурут чыгарган.
Бышкан жемиш сабагында турбайт.
Жакшынын көөнүн калтырганча, жамандан муш же.
Ооруганды сураса айыкканга тете (кээде эсе).
Көрктүүнү көрүп алганча, тектүүнү сурап ал.
Бутунан кулаган турат, оозунан кулаган турбайт.
Ашыккан (сабырсыз) калар уятка, саргайган жетер муратка.
Пайгамбар кудаа эмес, кудаадан жудаа эмес.
Досуң миң болсо да — аз, душман бирөө болсо да — көп.
Акылсыз (акмак) достон, акылдуу душман (жат) артык.
Ачууну акыл жеңет.
Ашык ойногон азар, топ ойногон тозор.
Көп үйлөсө жел болот, көп ыйласа сел болот.
Ач калганга аш бербей, тамакты кантип ичесиң.
Соодагер санаасы менен байыйт, убайым менен карыйт.
Бактылуу менен байлашпа, таалайлуу менен талашпа.
Бозочу — боорукер болбос, борукчу — кайрыкер болбос.
Акылдуу ката кетирсе өзүн жемелейт, акылсыз (же акмак) ката кетирсе, жолдошун жемелейт.
Аялсыз үй — суусуз тегирмен.
Эмгектеп жылсаң да эртеңиңе умтул.
Атаңдан акча алсаң да санап ал.
Өзүңдү өзүң мактаба, сени эл мактасын.
Кайрымдуу карындаш — түгөнбөгөн казына (болот).
Сөөксүз тил, сөөктү сындырат.
Тулпардып изи жоголбойт, бузуктун иши оңолбойт.
Келиндин — аягынан, койчунун — таягынан.
Атты көрсө эшектин аягы талыйт.
Жебей туруп, сиңирээриңди ойлон.
Ажаан аялың болгуча, ажаан итиң болсун.
Айткан — айыптуу, айтпаган — кубаттуу.
Алысты жакын кылган кыз, тамакты таттуу кылган туз.
Кошунаң сокур болсо, бир көзүңдүжуумп өт.
Сүйбөгөнгө суюк атала берет.
Малды чаппа, кишини какпа.
Мышык жок болсо, чычканга той.
Сөз билүүчү адамдын ар сөзүндө бир тузак.
Өлгөн төөнүн териси эшекке жүк.
Кыргызды артка тарткан — кайдыгерлик.
Узун бойлуу жигитке, чарчы бойлуу кыз керек.
Эчки өзү тууй албай жатып, койго аначы кириптир.
Жең ичинде кол жүрөт, эл ичинде эр жүрөт.
Өлүүнүн жүзү ары, тирүүнүн жүзү бери.
Баш жарылса — бөрк ичинде, кол сынса — жең ичинде.
Бай балтаң, кедей жалтаң.
Эл - мазар, элден безген — азар.
Эсептешкен дос болбойт.
Карагай болбой чер болбойт, кайратсыз адам эр болбойт.
Алтынды ала билген бөлө да билет.
Каргайын десем — жалгызсың, каргабайын десем — байкушсуң.
Аталар сөзү — акылдын көзү.
Аты жоктун буту жок.
Баш эсен болсо, топу табылат.
Жакшы сөз — таш эритет, жаман сөз — баш чиритет.
Эл ыйык — элден чыккан суюк.
Кан ак кеңешсе, кул оң көрсөтөр.
Карынын сөзү кеп болот, калайыкка эп болот.
Ууру көчүгү кууш.
Бир күнкү таанышка, миң күнү салам бер.
Курандын сөзү — кудайдын сөзү.
Жакшы эрге кыз барса, сылап сылап султан кылат.
Эчки сүйөт баласын, «тентегим» деп, кой сүйөт баласын, «жөнтөгүм» деп.
Арык этте чарым бар, арам сөздө чачым бар.
Адам карыган сайын бала.
Үйү — ак, ичи — как.
Ханы кайрымдуу болсо, калк башына бак конот.
Алдырган бир киши, уурусу миң киши.
Зыкым марттан качат, ичи тар коноктон качат.
Алыскынын аты чыкканча, короолоштун кою озсун.
Жегендин кусмайы бар.
Өлөңдүү жерде өгүз семирет, өлүмдүү жерде молдо семирет.
Ичер суусу түгөнгөн киши өлөт.
Мал жетимин асырасаң, ооз майлар.
Байдан чай ичкенче, жоктон суу ич, бийден эт жегиче, байкуштан чай ич.
Айбанды өңүнөн тааны, адамды сөзүнөн тааны.
Арык атка куйругу жүк.
Жылуусу жок тон курусун.
Тетири болсо кыялың тартарсын зыянын.
Жеринен ооганга жети жылы конуш жок.
Эт дегенде бет барбы.
Жорто албаган жол бузат, айта албаган сөз бузат.
Жакшы тамак калгыча, жаман курсак жарылсын.
Таяк — эттен өтөт, сөз — сөөктөн өтөт.
Билбейм деген бир сөз, «билем» деген миң сөз, «көрбөдүм» деген бир сөз, «көрдүм» деген көп (миң) сөз.
Бай сотко барса — барпаңдайт, кедей сотко барса — калтаңдайт.
Эркенин жашы кургабайт, жоргонун тери кургабайт.
Кылыч кында турса — кылча пайдасы жок, кырдаалы келсе — кызын берсе да табылбайт.
Кары адамды каркыттаган, «Карыя» деген сөз болот (керек).
Элсиз түлкү ачка өлөт.
Айыгар оорунун табыбы өзү келет.
Обу жок катын оорсок уй саайт.
Эрге берсең ашыңды эрлер сыйлар башыңды.
Өзүндү эр ойлосоң, башканы жер ойло.
Бай боорун тааныбас, соода жокко карабас.
Жаман жигит жан сактайт, жакшы жигит эл сактайт.
Карыганда дүйнө кишинин маңдайыңа келет.
Улук болсоң — кичик бол, бийик болсоң — жапыс бол.
Коркоктун барынан жогу.
Ичи оорулуу күлкү сүйбөйт.
Кезеги келсе кетмен чап, орою келсе орок ор.
Алдамчыга жаза көп.
Эл камын ойлоп башкаргандык — кеменгердик.
Жетесиз жети уулуң болгончо, эстүү бир кызың болсун.
Баатырдын көркү — эрдикте.
Ак сүт берген эненин, балада акысы зор болот.
Дүнүйө — бир тыйындан куралат.
Үйүңдө толгон аш болсо, буюрганын ашайсың, кудайдын жылы кумдан көп, буюрганын жашайсын.
Карыздан башы чыкпаган адам айыкпас дартка жолугат.
Олбуй — солбуй теминген, оң — тетири камчы урат.
Кишинин өз майы өзүнө эм.
Күлкү — өмүргө күлазык.
Аксак иттен сокур ит соогат сураптыр.
Жан бергендин жанында турба.
Эл кулагы — элүү.
Ырчы жарыбайт, тулпар арыбайт.
Ыйлабаган балага эмчек жок.
Кетер кыздын керээзи, кетилген болот жетилет, күйүттүү кабак ачылат.
Тама — тама көл болот.
Эл эмгегин жебегин, жегенден жетөө болбойсуң.
Атың чыкпаса, жата калып ат үркүт.
Эр эмгегин эл жебейт, эл эмгегин жер жебейт.
Атты аркан байлайт, эрди ант байлайт.
Атты билгенче ай керек, адамды билгенче жыл керек.
Канаттууга кактырбай, камчылууга чаптырбай, тумшуктууга чокутбай.
Акмакка айтсаң укпайт, пайда кылсаң жукпайт.
Биттин өчүн сиркеден алба.
Жашоо — бирге, өлүм — башка.
Сарт байыса там салат, кыргыз байыса катын алат.
Ууру сойлогон жылан катуу чагаар.
Бирдик болгон жерде — тирдик.
Көзү ачык көптү көрөт.
Эшиктен кирип, төр меники дейт.
Жулук ууру журттан айлансын.
Ботко майдан бузулбайт.
Жаман жакшыны сыйлабайт.
Жарды болсоң да — ардуу бол.
Ачта жеген куйканы токто унутпа, токто жеген куйканы түкта унутпа.
Көп баскан аяк бок басат.
Кыз турган үйдө кыл жатпайт.
Жалын пастайт, желпилдеген чок калат.
Ит начары — үрөнөөк.
Бир тамчы таш жарат, бир сөз баш жарат.
Менменсинген катындын бешик берсин сазайын.
Шашылыш бүткөн иш — саз болбойт, чала бышкан аш — аш болбойт.
Ала бата шорго бүтөт, акмакка да сакал бүтөт.
Орточолук — озот, катуучулук — тозот.
Ат жакшысы кермеде, эр жакшысы термеде.
Этекти кессең жең болбойт, эзелки душман эл болбойт, жеткилең бийик жол болбойт, жээн — тага эл болбойт.
Мансап үчүн сүйбө, мал — мүлк үчүн достошпо.
Эрдин даңкын — эл билет, дыйкандын даңкын — жер билет.
Сааганым Сарбагыштын бээси, азандан келет ээси.
Арамзанын укуругу кыска, акылмандын сөзү нуска.
Душмандын сыртында болгончо, ичинде бол.
Өзү тойбостун көзү тийет.
Уулуң өссө — урумга, кызың өссө — кырымга.
Карды тойгон канга салам бербейт.
Кайгыга да токтоолук керек, шаттыкка да кыраакылык керек.
Колдун беш манжасы (бармагы) тең эмес.
Адамдын оозунда болсо — алданын кулагында болот.
Бүгүнкү ачууну эртеңкиге кой.
Жаман бергенин доолайт.
Жоо жакадан, бөрү этектен алганда.
Доңуз ылайдан семирет.
Душманга боор оорусаң, боорго тебет.
Азапка чыдасаң жашоону үйрөнөсүң.
Чымынды дөө кылба, бетиңди көө кылба.
Доо коюлса, айыпка жыгылат.
Жетпести кууба, келбести күтпө.
Журт мазар, журттан чыккан азар.
Эп келтирип сүйлөсөң, эл сөзүңдү угат да.
Ынтымак жакшы ырк жакшы, ынтымактуу журт жакшы.
Жашоо ырахаты — ден соолук.
Жетимге боор ооруса, жеңеси койнун ачат.
Чындык көз тешет.
Адамды акылынан, даракты жалбырагынан байка.
Азды аяган, көптөн кур калат.
Жерде жаткан жумуртка — асманда учкан канаттуу.
Сөзгө ишенбе, көзүңө ишен.
Улууну аке де, кичүүнү үкө де.
Жамгыр менен жер көгөрөт, бата менен эл көбөйөт.
Кайсы жактан бороон соксо, ошол жакка калкан тос.
Хан кайда барса нөкөрү калбайт.
Аракетсиз үмүт — мөмөсүз дарактай.
Таз кыздын көңүлү болбосо да, таза кыздын көңүлү калбасын.
Дудук сөзгө жарабайт, ууру сакчылыкка жарабайт.
Тулпар чаба жетилет, шумкар уча жетилет.
Суу канык — эгиндин даны толук.
Оозуңан чыккан, сакалыңа жармашат.
Акак көркү берметте, азамат көркү эмгекте.
Балыкка тил, дөңгөчкө жан киргизгенди сыйкырчы дейт.
Кыздын кыя тартып басканы — кыйбасына сөз айтканы.
Карыяны сыйлабаган, карыганда сый көрбөйт.
Айдын да темгили бар.
Көзүңдү бирөө сүйлөп берсе, оозуңду кычыштырба.
Мурун барган конуш алат, кийин барган өрүш алат.
Жаш кайың желди сүйөт, жаш жүрөк теңди сүйөт.
Жараткандын бир күнү бар — жарым айга бергисиз, бир түнү бар — жатса уйку келгисиз.
Акылмандын өрнөк болор насааты бар, акмактын өрнөк болор неси бар.
Кеткени болот келгендин.
Досум, дос элек коон үзгөндө, кас болдук бозо сүзгөндө.
Жер тармал — өн, жеңиш үчүн — өл.
Кудукка талкан чалууга болбойт.
Куйтунун сөзүн — куп дебе.
Коркок кандын башында туулга турбас.
Алтындын баасын зергер билет.
Мал баксаң — чөп чап, жан баксаң — көп тап.
Жаман эрге кыз барса, уруп — согуп ултан кылат.
Бай болуучу жигитке өлбөгөн мал жолугат.
Чарыкчанды жактырбасам, өтүкчөн мени карабайт.
Ыйлашарга — өз жакшы, сыйлашарга — жат жакшы.
Сактансаң — сактаймын, сактанбасаң — отко кактаймын.
Көзүм барда «дурус» деген сөз укпай, көзүм жокто «сонунуңду» не кылам.
Жакшыны мээнет чырмаса, жакыны менен кас болот, баланы мээнет чырмаса, сарыкарт түшүп таз болот.
Сактын саны калып, маңыроонун сайда саны калат.
Иши кыйшык кишинин куну кетер артына, ооруп өлөр кишинин дабаа болбос дартына.
Карга карысын ким билет, киши аласын ким табар.
Аталуу бала арсыз жетим, энелүүжетим эрке жетим.
Сөз сөөктөн өтөт, таяк — эттен өтөт.
Жигит тереңи көк ирим көлдөй, жигит күчтүүсү каптаган селдей.
Түлкүчүнүн жыйганы ичик үчүн.
Эл - эне, жер — ата.
Барда аябаган жокко тойбойт.
Өлүккө жараша — ый, кадырга жараша — сый.
Уста, устадан — нуска.
Энени көрүп кыз өсөт, атаны көрүп уул өсөт.
Айгактын түбү ууру.
Жамандын коногу билет, жардынын бойдогу билет.
Көрбөгөн көздөн тамдын тешиги жакшы.
Каш коёмун деп, көзүн оюп алды.
Акча аябаган — көр соодагер, акча аяган — нак соодагер.
Бардыгын турмуш өзгөртөт, байкагын өмүр, күч кетет.
Өлүмдөн башканын баары өзү келбейт.
Буламыкты да жасаган катын жасайт.
Кемчилик — менден, кечирмек — сенден.
Аяктууга жол бербеген, ооздууга сөз бербейт.
Сулуу — сулуу эмес, сүйгөн сулуу.
Чырайлуу көзүнөн эмес сөзүнөн.
Бай мактанса бир жуттук, эр мактанса бир октук.
Чычкылуу жан эки аштан куру калат.
Кыз конок, бүгүн өз үйүндө, эртең башка бирөөнүн үйүндө.
Катындын кесири — эрге, эрдики — элге.
Сүйгүзгөн да тил, күйгүзгөн да тил.
Мийзам дегендин укуругу узун болот.
Чынын айткан чырдан алыс, калпты айткан болбойт калыс.
Эр өлсө да, эл өлбөйт.
Көз карыса да, көөдөн карыбайт.
Ач көз — тойбойт.
Кыз экенде баары жакшы, жаман катын кайдан чыгат.
Туура сөз кылычтын мизинен курч.
Шамыяны шайлабай, буурсунду соктурбай, кара жерди каңтарбай, дыйкандарга мал кайда.
Карды ачкан нанга карайт, суукка тоңгон күнгө карайт.
Кайсы жериң ооруса, (Ооруң кайда болсо), жаның ошол жерде.
Суудан өткүчө энемди берейин.
Душманга жаныңды (өзүндү) берсең да, сырыңды (сөзүңдү) бербе.
Шамал болот десе, үйүңө аркан сал, жоо келет десе, колуңа кылыч менен калкан ал.
Болор музоо богунан.
Эрди жарыткан да аялы, арыткан да аялы.
Болооруңда болуп өт, боз жоргодой желип өт.
Азуусун айга жаныган, ааламды өзүм билем дээр.
Кайгыда да кармана бил.
Макал атасы — сөз, мата атасы — бөз.
Балта көтөргөнчө, дөңгөч эс алат.
Ток бала ач балага карабайт.
Карчыга — учушунан, тулпар — басышынан байкалат.
Тоо арасын суу бузат, эл арасын чуу бузат.
Согумун чүйгүн болсо ичиңден кымый.
Адилет жаралган мыйзам жакшы.
Алтыга сатып, бешке алган соодагердин адаты.
Дудук айткысы келет, төкөр баскысы келет.
Жакшыдан сөз калат, соодагерден бөз калат, усталардан дат калат, молдолордон кат калат.
Сырын билгиң келсе, сөзүн ук.
Оозунда келмеси бардын, башында селдеси бар.
Жегени да жаман, дегени да жаман.
Ат кишенешип табышат, адам сүйлөшүп табышат.
Куру сөз курсак тойгузбайт, куру кеп кулакты тойгузбайт (кулакка жакпайт).
Эркек көңүлчөгү — зар, катын көңүлчөгү — кор.
Аюудан (карышкырдан) корккон отунга (токойго) барбайт.
Ачка киши, аш ылгабайт.
Көп көлдөтөт, аз чөлдөтөт.
Артыкча дүңгүрөгөн, акырында мүңкүрөйт.
Бастырган - бараар, чапкан калаар.
Эл байынан жер байы артык.
Кашкулак семиз — карта жок, катыны жакшы жигиттин кайда болсо көөнү ток.
Жар түбү — кечүү, тоо түбү — эл.
Күлүктү табына келтирген — саяпкер, кушту кыраан кылган — мүнүшкөр.
Ушакчынын үйү күйөт.
Карандай чай — кайрымы жок бай.
Эр достугу — эгиз, эл достугу — деңиз.
Азды жок дебе, барды көп дебе.
Бозо — болгондуку, токоч — тойгондуку.
Кызды сураганга бер, кымызды ичкенге бер.
Башы оорубастын башка менен иши жок.
Ала карга сагызган кош канаты кайышкан.
Чаба албаган, чалгы тандайт.
Уятсыз дыйкан — жерсирээк, уятсыз катын — эрсирээк.
Жорго жүрүшүнөн баа болот, жаман жүрүшүнөн кул болот.
Үйдө — баатыр, жоодо — жок.
Увазир жакшы — кан жакшы, катын жакшы — эр жакшы.
Тарчылык болбой — кеңчилик болбойт, кеңчилик болбой — теңчилик болбойт.
Атанын баласы болбосоң да, адамдын баласы бол.
Сүткө түшкөн чычкандай.
Шамал жерди кургатат, дөөлөт жанды жыргатат.
Уяда жаткан балапан, асманда учкан куш болот.
Жөжөнү күзүндө санайт.
Акылдуу тоону томкорсо, акылсыз элди омкорот.
Кастыктын түбү — көмүр, достуктун түбү — өмүр.
Күчтүү шамал же отту өчүрөт, же күчөтөт.
Жер байлыгы — эл байлыгы.
Миң күнү кыйналсаң, бир күнүунутаарсың.
Өз кордугунан — жат кордугу жаман.
Жакшыга жата кал, жаманга ката кал.
Отун — отко, очок — казанга.
Ит алы жеткенин талайт.
Жеңеме (же энеме) ишенип, эрсиз калдым.
Жаманга кеп айтса, теңтушсуп калат.
Кайырчыга да хандын иши түшөт.
Арамдыктан алыс болсоң, колдон келбесжакшылык жок.
Жакшылык кылсаң бирөөгө бир жамандык ойлонот, жамандык кылсаң бирөөгө тагдырым деп тим болот.
Билемин десен тутулдуң, билбеймин десең кутулдуң.
Толбоско куйба, тойбоско бербе.
Бир катындын мекери — кырк эшекке жүк деген.
Кыска сөздүн көп мааниси бар.
Байлык мүлктө эмес — талантта.
Бөрүнү аясаң, өзүңдү жарат.
Сулууну суукта көр, жакшыны жаанда көр.
Барды аяган, жокко тойбойт.
Чындык сөздүн душманы көп.
Ашың жогуна кайгырба, ишиң жогуна кайгыр.
Калыс арыбайт, калпычы жарыбайт.
Өчпөс өрт, соолубас гүл болбойт.
Жолдошу көптүн колдоосу көп.
Эртеңки иш эшекти да кайгырткан.
Бээ туугуча — байтал, катын төрөгүчө — келин.
Адам ойго тойбойт, бөрү койго тойбойт.
Көп төксөң кыкты, түшүм болот мыкты.
Даражаң көтөрүлгөн сайын кичи пейил бол.
Кудайдын күнү кумдан көп, буюрганын жашайсың.
Эрди эр кылган да, жер кылган да — аял.
Коңшуң көр болсо, көзүңдү кысып жүр.
Кудайга ишенген куру калат.
Өз бетин аябаган киши, киши бетин чиедей кылат.
Алкымына алы жетпеген, күл челген бука баштанаар.
Бактылуу болом десең, башкага көз артпа.
Картайган карышкырга кандек да үрөт.
Жуткан — жумурда, ичкен — ичегиде.
Элге кылган жакшылык жерде калбайт.
Көйнөгү көөлүүнүн тамагы майлуу.
Бирди кессең — онду тик.
Жердин танабын тартса кыскарат, коё берсе — узарат.
Ат сыйлаган азабынан кутулат, эр сыйлаган эмгегинен кутулат.
Чатактын жайы — кан чыгат, кагыштын жайы — жан чыгат.
Үңкүр да болсо үйүм бар, аюу да болсо эрим бар.
Алса кыргый алат, өлсө торгой өлөт.
Өнөрлүү өргө чабат.
Адашкандын айбы жок, кайтып үйүрүн тапкан соң.
Элдин даңкын эл билет, дыйкандын даңкын жер билет.
Өтүгү жаман — төрдү булгайт, оозу жаман — элди булгайт.
Көкүрөгү сокур менен алгыча, көзү сокур менен алсын.
Жоолук да болсо жолго ийги.
Кара далы — эр тандабайт, өлөөр адам — жер тандабайт.
Кудай кулум десе, Мухаммет үмөтүм дебей турган чарасы жок.
Адамдын даңкын чыгарган да — тил, тарпын чыгарган да — тил.
Жыландын уусунан айыкса болот, ушактын уусунан айыгыш кыйын.
Ачканы аш берип коркутпа.
Жоргоң мыкты болсо төшкө сал, ишиң катуу болсо элге сал.
Коргондуу жердин ору бар, улуктун катта зору бар, экинин бири болбогон кембагал элдин шору бар.
Суусаганга кымыз бер, сураганга кошо бер.
Сен сыйласан карыңды, кудай сыйлайт барыңды.
Билим кенч, эмгек анын ачкычы.
Катындуу жерде челек бар.
Тентек чокмор жыйнайт.
Эски жоо атышаарга жакшы, эски дос алышаарга жакшы.
Жыгылган күрөшкө тойбойт.
Түнттү түртмөйүнчө билбейт.
Дудук сөзгө жарабайт.
Той — тондуунуку, аш — аттуунуку.
Акылман билги өлсө — журт акылсыз, эр кол башчы өлсө — кол жетим.
Ыштаны жоктун түшүнө бир кары бөз кирет.
Баланы жакшылыкка жетелеп жанаштыр, жамандыктан кубалап адаштыр.
Адамга тубаса акыл бүтпөйт, эмгек менен заман жасайт.
Күрөктүн издегени — бок, боктун издегени — күрөк.
Эриккен — койчу, эси кеткен — жолоочу.
Асанкайгы ойлонуп отурганча, тобокелчи маарага жетиптир.
Жортуп жүрсөң, жол өнөр.
Ат чабышта ат өлөт, эр сайышта эр өлөт.
Бычакты өзүңө ур, оорубаса бирөөгө ур.
Тойбодум деп таарынбайт, сойбодуң деп таарынат.
Жардынын чөнтөгүнө акча түшсө, турна болуп кыйкырат.
Сокурга күзгүнүн кереги не?.
Адал эмгек нурдантат арам эмгек кырдантат.
Төөнү кыядан өткөрүп жибердиң.
Жаман кыздын белгиси — жазгы келген коноктой, үй-бүлөсүн жүдөтөт мизи мокок ороктой.
Зергер билет зер сырын, дыйкан билет жер сырын.
Топ сокурдун арасында жалгыз көздүү — Султан.
Ооруда чанчуу жаман, сөздө каңкуу жаман.
Тулпар тушунда, күлүк күнүндө (керек).
Таш менен урганды аш менен ур, атаңды өлтүргөнгө энеңди алып бер.
Күлгөндүн билгени бар.
Бактылууну бак карайт да, кыдыр даарыйт.
Жортсоң — жол аларсың, жолугушсаң — сөз угаарсың.
Чечендин көркү — таңдайда, баатырдын көркү — маңдайда.
Жакшы болсоң — жатык бол, улук болсоң — кичик бол.
Ооздон чыккан сөз — колдон учкан куш.
Суу кечпей, кепичиңди чечпе.
Кой көтөрөт өлүмдү, журт көтөрөт көңүлдү.
Дүйнөгө курсагың менен карасаң, көңдөй каласың.
Эрден эрдин неси артык? Эптеп айткан сөзү артык.
Алдыңа келсе (түшсө), атаңдын кунун кеч.
Сый — сыйга жарашат, сый билбеген адашат.
Эрдик кылып кой сойду (сойсоң), иттик кылын төш тартты (тартпа).
Байыркынын жомогу баштаса келер оролу.
Ат кичине болсо да, ээрдик орун табылат.
Элден безген эр эмес, жоодон качкан шер эмес.
Атаң жоо чапса кошо чап.
Мактаган кыз тойдо оосурат.
Колдо жоктун кордугу чоң.
Көзүң ооруса колуңду тый, ичиң ооруса тамагынды тый.
Жүрө албаган жол бузат, айта албаган сөз бузат.
Элдин байманалуу жашашы, падышанын ниетине жараша.
Ашып барып нары өлбөй, же аша электе бери өлбөй, бейпай болуп белде өлдүң, бей сарамжал жерде өлдүң.
Жаман болсоң — бир кишисиң, жакшы болсоң — миң кишисиң.
Он экинин бири жок, уй байларга жиби жок.
Кайдан көрдүм кара эшек, жолдон көрдүм жоор эшек.
Желеде кулун жетилсе, аргымак күлүк ат болот.
Обоого шыйпаң үйүр.
Жолдошуна күйбөгөн жоого түшөт.
Атасы балам десе, баласы балам дейт.
Тышы жалтырак, ичи калтырак.
Сөөктүн эң жаманы суу кечирет.
Жатка жанашып, өзгө карасанаба, жаткан арстандан жорткон түлкү көп билет.
Жакшыга акыл айтсаң, таап алгандай сүйүнөт, жаманга акыл айтсаң, алдап алчудай күйүнөт.
Жакшылык болсо билип ал, жаш куракта билим ал.
Кирерге — жер катуу, кыярга — жан таттуу.
Түлкү ийнинин түбүн карап үрбөсө, котур болот.
Уулуң жаман болсо да, чоң болсун.
Жакшы кошунаңа жарамсыз сөз айтпа.
Жел сөз жанга дары болбойт.
Ырыскы — иште, иш — колдо.
Өзүңө иштесең — арстандай, башкага иштесең — чычкандай.
Жакшынын акылы ташка тамга баскандай, жамандын акылы түз жерге казан аскандай.
Ыйлап жүрүп арык казсаң, ырдап жүрүп суу сугарасың.
Ор казган өзү орго түшөт.
Аял жакшысы — ырысы мол, аял жаманы — кайгысы зор.
Бир кемпир бир кемпирди «кызыке» дейт.
Көл чайкалса көбүгү бетине чыгат, эл чайкалса — тентеги четине чыгат.
Жаман киши өз үйүндө коноксуйт, жаман кыз өз үйүндө манапсыйт.
Мактоо — макоого да жагат.
Таза болсоң суудай бол — баарын жууп кетирген, балбан болсоң жердей бол — баарын чыдап көтөргөн.
Көп дабыш кошулса, бир дабышты жок кылат.
Аргымак аттын куйругу, бирде жибек, бирде кыл.
Миң каракчы бир жылаңачты тоной албаптыр.
Кең болсоң, кем болбойсуң.
Ар ким өз боюна карап киет.
Эртең тамактана турган идишиңди бүгүн жуу.
Ачуусу келген чакчыгай өгүздүн жон терисин айра чокуптур.
Кетсе дөөлөт колуңдан, келмеги кыйын ал кайтып.
Сакалыңдын агы бар, балалыгың дагы бар.
Элдин сөзү элде калсын, душмандын сөзүжерде калсын.
Жылкычы кадик адис болбосо, жоого минер ат жок.
Кара эчкиге жан кайгы, касапчыга мал кайгы.
Жоону сайса, эр сайды, аты калды Манаска.
Ичкенге — аш берем, ичпегенге — кара таш берем.
Жаздын тонун кыш кийсе, тоңуп калат азамат.
Жакшы катын жаман эрди зор кылат, жаман катын жакшы эрди кор кылат.
Сөз билбеген муштуму менен коркутат.
Көп аялдуунун кокую көп.
Ташкын өтөөр, таш калаар.
Байдын уулу калаада, байкуштун уулу талаада.
Гүл болбосо багыңда, булбул кайдан сайрасын.
Канагаттансаң карының тойот.
Өзгө өздөй, жатка жаттай.
Уйку душман.
Көптү жамандаган көмүүсүз калат.
Шамал жерди кургатат, жамгыр жерди жыргатат.
Жакшы болсоң жатык бол, чындык сенден адашпайт, карапайым калыс бол — сени төмөн санашпайт.
Карысаң мендей бол, кара жердей бол.
Тойгон мышык чычкан менен ойнойт.
Куру жерден өрт чыкпайт.
Окуй берсең — көзүңдү ачат, отура берсең жалкоолук басат.
Досуңдун касынан сактан, касыңдын досунан сактан.
Билимдүү көп, билген аз, күйүмдүү көп, күйгөн аз.
Катын албай кайын ал, жакшы көргөн досундун атын албай, тайын ал.
Эчки болбосо теке болсун, сүтү болсо болду.
Ууру коркот айгактан.
Эрте оңбогон кеч оңбойт, кеч оңбогон эч оңбойт.
Жакшы сөз — жарым дөөлөт.
Зордун түбү кор болот, туздуу жерде шор болот.
Эт кайнаса шорпо жок, Эки сөздүн (убаданын) бири жок.
Катуу кыштан калган мал олжо, катуу оорудан калган жан олжо.
Сен арт, мен арттан да, сен тарт, мен тарт жаман.
Түгөнөр уй түгүн жейт.
Ичи тардан ийне артпайт.
Көп баскан аяк чок басат.
Алтын көрсө, бериште да жолдон чыгат.
Жылкычынын ичкенин бирде ит ичпейт, бирде кан ичпейт.
Ат камчыдан жалтанат, эр намыстан жалтанат.
Оттон качсаң, сууга кир.
Иттин ээси болсо, бөрүнүн теңири бар.
Жакшылык жерде калбайт.
Эр карыса ат бөлөт, кемпирине жат болот.
Адырды кылган анда өлөт, кылыч кылган мында өлөт, өрмөк соккон жан да өлөт.
Эрдин атын алыстан ук, жанына келсең — бир киши.
Өлөр өгүз балтадан тайбайт.
Конгон жерге коргон сал, түнөгөн жерге түркүк как.
Кашыгы бар чөмүчү барга жалдырайт.
Эринен айрылган көмгөнчө ыйлайт, элинен айрылган өлгөнчө ыйлайт.
Кыргыздыкы — кырк жылда.
Обур уй чобур музоо тууйт.
Учкашкандын баары дос эмес, урушкандын баары кас эмес.
Сыпайы менен дос болбо, катынга сырыңды айтпа.
Сүйүнчүнү бүюрган киши алуучу, шашкан куру калуучу.
Карыган киши таптоодогу куш.
Сөз келсе де, аш келсе — же.
Кыялаган кыр ашат.
Жакшы менен жүрсөң — күндө базар, жаман менен жүрсөң — күндө азар.
Кыныккан киши тыныкпайт.
Кудайга сунган кол жетпейт, падышага айткан сөз өтпөйт.
Балык башынан сасыйт (чирийт).
Миңден тандап бирди сүй, сүйгөнүң үчүн отко күй.
Четте жүрсөң тарыгаарсың, өз элиңди сагынаарсың.
Жаманы кылып коюучу, жакшысы уят болуучу.
Айрылаар дос, бербести сурайт.
Уйду мүйүзүнөн, адамды сөзүнөн карма.
Бүгүн көргөн — эртең жок, бүгүнкү ач — эртең ток, тоюнганда топук күт, толгоп салар дүнүйө шок.
Коркок жанын сактайт, чоркок малын бакпайт.
Жөө калган эр — канаты жок карга.
Күч — биримдикте.
Осмо кетер каш калар, суулар кетер таш калар.
Кедей болсоң, көчүп көр.
Бойлукта байлык жок.
Жок жокко — көмөктөш.
Жамандык бир күндө, жакшылык миң күндө.
Айдап тургузган да бийлик, ийрип жаткызган да бийлик.
Бүгүн көргөн эртең жок.
Өнөрү жок жигит — канаты жок куш.
Бай баарын киет, жок барын киет.
Ар ким өз камында, кары кыз эр камында.
Конок аз олтуруп, көп сынайт.
Ойчул ойлонгуча, тобокелчи кечип өтүптүр.
Буюрбаган аштан үмүт этпе.
Эл айтат, демек эп айтат.
Кыздуу болсоң — көздүү бол.
Ынтымагы бар элдин карды ток болот.
Арпа жеген ат ойнойт.
Баштагынын жашы болсоң, эмикинин карысы болоорсуң.
Тил ачуусу шакардай.
Сөз эмес сөздү, сөз кылат, (сүйлөйт).
Жармага таарынып, бирөөгө жамандык издебе.
Бардын малын чачам, жоктун уятын ачам.
Накүстөдөн карыздар болбо, ооган менен дос болбо.
Буту сынган — жатып алып семирет, колу сынган — басып жүрүп арыктайт.
Эң ачуу да тил, эң таттуу да тил.
Албаган алигиңиз үчүн бизге салам айтаарсыз.
Ач тоюнат, сук тойбойт.
Эр жигит жолго жүрөр жолдош менен, карышкыр жолдош болбойт жолборс менен, бир жүрбө миң-миллиард берсе дагы акылы жок — акмак наадан менен.
Эл оозуна калкан коё албайсың.
Жан бар жерде каза (же өлүм) бар.
Келер (же келген) сөздү келин айтат.
Кытыгысы келсе, кычыша бербейби.
Эчкини сааса булак, ичи толгон улак эле, териси эгинге кап, мүйүзү бычакка сап, тогуз карын майы, токсон чакмак куруту бар эле.
Көргөнү жаман бергенин алат (же доолайг).
Кандай салам берсең, ошондой алик аласың.
Боюңа карап тон быч.
Жалганчы өлгөн адамды күбө тутат.
Таттуу тилден жаның жыргайт.
Ачтын көзү нанда, токтун көзү тондо.
Барыктаса, башка чыгат.
Кимдин башы сулуу десе, таш бака башын көтөрөт имиш.
Ак ниет болсоң — жетерсиң муратка, арамдык кылсаң — каларсың уятка.
Соодагер барган жериң жакын дейт.
Жеткен — жети муштайт, жетпеген — бир муштайт.
Айды этегиң менен жаба албайсың.
Ата даңкы, эне баркы — балага дем.
Кары болбой кап болбойт, кайгысы болбой жан болбойт.
Өңү сулуу — сулуу эмес, акылы улуу — сулуу.
Бул түбү жок жыртык дүйнөнүн түбүнө ким жеткен.
Тегинен эмес, кебинен.
Уй мүйүзүнөн сынат, адам сөзүнөн сынат.
Оосурган кыз оосурбаган кыздын бетин тырмайт.
Куш жемине какабайт.
Адам жүрүшүнөн — кул болот, ат жүрүшүнөн — пул болот.
Аргымакты жаман деп, жолго таштап кетпегин, азаматты жаман деп, жоого таштап кетпегин.
Тооктун түшүнө таруу кириптир.
Коногум сен «эт» дебегин, мен «кет» дебейин.
Байлык адамды эсиртет, эсирген адамдын кесири көпкө тиет.
Барга бар дүйнө, кедейге кем дүйнө.
Санаа — эрди саргайтат, сары жел — чөптү кубартат.
Тамырсыз дарак, тарыхсыз эл болбойт.
Бөрү каргышы койго жетпейт.
Кечүү билбей кечпе, адамдын сырын билмейинче ишенбе.
Бөрк кийгендин тамагы бир, жол жүргөндүн тилеги бир.
Адамды кордобо, акмакты бордобо.
Калптын өмүрү коендун куйругунан кыска.
Жыландай ийрилип башталса, шоонадай чубалып бүтөт.
Жерден жарака кетсе, акылдын жүрөгү аркылуу өтөт.
Курсагы ачкан — урушчаак.
Эрден ашмак бар, элден ашмак жок.
Бар болсо — көрө албайт, жок болсо — бере албайт.
Мээнетиң катуу болсо — тапканың таттуу болот.
Чымындан жоон болсо, кадик кыл.
Калкка эп келсе кан төөсүн соёт.
Эки ат минген кеч калбайт, элдүү түлкү ач болбойт.
Ачынганга мал көрсөт, адашканга жол көрсөт.
Күйгөн катын кошокчул болот.
Жакшы сөз жан семиртет, жаман сөз жан кейитет.
Жылып консо жылкы сүйүнөт, жылбай отурса катын сүйүнөт, жылкы семирсе жылкычы сүйүнөт, жылып, жылып булут кетет көк калат, жүрүп, жүрүп жалгыз кетет көп калат.
Жаманды эл четинен жоо алат.
Ажарлуу аял адамдын периштеси, акылдуу аял эркектин шериктеши.
Мант бергени түлкүдөй, жалт бергени жылкыдай.
Оозу кыйшык болсо да, байдын уулу сүйлөсүн.
Үйдөгү ойду базардагы нарк бузат.
Күчтүү күчөнсө, күчүнө келет, күчүжок күчөнсө, бели мертинет.
Жайында иштебей жаткан катын, кышында колун отко кактаган (каткан).
Бээ карыса чөл, сыйыр карыса көл.
Төрт өлчөп тең кескин, ток этээр сөздү бир айткын.
Нандан улуу тамак жок.
Чөп жыйнаган малын багат, мал жыйнаган жанын багат.
Суу — жерге, байлык — элге.
Ээсин сыйлаган итине сөөк таштайт, (ээсин сыйласаң, итине сөөк сал).
Жомок деген жорго сөз.
Кашыгы да, чөмүчү да май.
Жакшы эрге жаман эр, жары менен теңелет.
Эр туулса, элге мактан.
Жеңилди жерден, оорду колдон алган.
Кичинекей таш да килейген башты жарат.
Бирдиктүү болбой дөөлөттүү болбойт.
Кезеги келсе — кетмен чап, оролу келсе — орок ор.
Өткөн өмүр жашарбайт — алтымышта чал кайтып, баштагы пейли бузулбайт — жарды болсо бай кайтып.
Сөгүп үйрөтпө — сүйлөп үйрөт, сөгүп үйрөтпө — окутуп үйрөт.
Жартыны жарып жеген татуулуктун белгиси.
Өз боюңа сак бол, коңшуңду ууру тутпа.
Көп тыңша, аз сүйлө.
Кежир жек көрүнөт, элпек эп көрүнөт.
Доссуз адам — канатсыз куш.
Кырк жыл кыргын болсо да, бейажал чымын өлбөйт.
Беш тогоол өтпөй бел чечпейт.
Береген колум алаган.
Ач бала ток баладай ойнобойт, ток бала ач болом деп ойлобойт.
Малдын төлүн күзүндө сана.
Кылыч — бирди, тил — миңди жыгат.
Бүркүт алжыса кулаалы менен дос болот.
Жакшы аял жаман эрди жакшы кылат, жаман аял жакшы эрди жер кылат.
Алтын жерден чыгат, баатыр элден чыгат.
Сук чычкан сууга түшүп өлөт.
Жакшы сөз — жан эритет, жаман сөз — жан кейитет.
Тайы жаман болсо да, тайлагы бар.
Сөзгө кыйын, иште жок.
Эрдигиң бар, эсиң жок.
Качкын болуп жүргөнчө, кайрылып келген эр жакшы.
Ансыз элиң бир уучка сыйбайт.
Чокойлуу Черик чоң болду, чоюлган Бугу кор болду.
Эрте соода — соода, кечки соода коога.
Каруу жумшап кармашканча, кыйыр сөз менен кынына кийир.
Конок бышты десе, алабакандагы эт бышат.
Бакыргандан коркпо, тымысындан корк.
Жолдош таппаган эр өксүк, башчысын таппаган эл өксүк.
Төө көрдүңбү? — Жок бээ көрдүңбү? — Жок.
Өнөр издегениң — өргө кадам шилтегениң.
Эт жебесем таш жейин, этегиң жапчы кудагый.
Болбой турган уулуңду, коё бергин казанга.
Адам адам үчүн табылгыс дары.
Ит жеңгенин талайт.
Жаманды мактаса жардан алыс кетиптир.
Жигиттин өзүнө караба, сөзүнө кара.
Топуксуздун курсагы тойбойт.
Жорулуу жерде тарп калбас.
Кыш азыгын жайда камда.
Кемибейм деген кандын бир татым тузу кемиптир.
калат бир күн алтын баш казылган көрдүн түбүндө.
Бир көргөн — билиш, эки көргөн — тааныш.
Миң койлууга карышкыр тийсе, бир койлуу бычак алып чуркаптыр.
Кан тартуусу — тогуз.
Буюкканга жылдыз — от.
Эне адаты — кызга үлгү.
Чогулушта чындык керек, чогууда тынчтык керек.
Кары уйкуну сүйөт, жаш күлкүнү сүйөт.
Жерге түшкөн гүл болот, отко түшкөн күл болот.
Омурткасын оркойтуп, орокчу болот кембагал, кабыргасын каржайтып, күчтүү болот кембагал.
Жаманга ишиң түшпөсүн, токойго кушуң түшпөсүн.
Уугум сага айтамын, уулум сен ук.
Бата менен эр көгөрөт, жамгыр менен жер көгөрөт.
Адам катасыз болбойт, көлчүк бакасыз болбойт.
Сүйлөгөндү сүйсөң, укканга да үйрөн.
Жабылган аяк, жабылган бойдон калсын.
Суу — жашоонун булагы.
Ала көөдөк болбосо, анын эмнеси баатыр.
Жаманды төө үстүнөн ит кабат.
Дөөлөт басса эт басат, мээнет басса бит басат.
Кырсык аяк астынан табылгандай, бакыт да айттырып келбейт.
Айлаң арыстанды кармайт, күчүң чычканды качырат.
Бөөдө каргыш бөрүгө жетпейт.
Күлүп сүйлөгөн адамдан корк, күлүмсүрөп жааган жамгырдан корк.
Бир күнү таанышка миң күнү салам бер.
Артык шашкан албарстыча карганат.
Бака майрыгын билбей, жыланды «ийри» дептир.
Көз көрсө, көңүл каалайт.
Жолго чыксаң — шайлан, бел куруңду (же бооңду) байлан.
Элди таттуу кылган кыз, тамакты таттуу кылган туз.
Карынбай малга тойбойт, Улукман жашка тойбойт.
Жеңем билди дегенче, жер жүзү билди десеңчи.
Жылкы — берен, жылкыны баккан — эрен.
Коркок мактанса — колдон өлөт.
Берээрге акчаң болбосо, молдо үйүңө да кирбейт.
Жалгыз чапкан ат күлүк.
Бечелди бекер көрбө (ойлобо), мүмкүн арстандай мыкты чыгар.
Тек жүрсөң — тең жүрөрсүң, шок болсоң — жок болорсуң.
Жакшы кишиге бир сөз, жаман кишиге миң сөз.
Азуулуулар аңдышса, бечаралар бөлүнөт.
Кишиге көр казсаң, кең каз.
Бүгүнкүнү көргөн да бар, көрбөгөн да бар.
Акмактын айтканы келбей, тантыраганы келет.
Бербеске эртең менен саамал, берерге бешимде кымыз.
Аракка кандым дегиче, азапка калдым дегин.
Сөздү билген таап айтат, билбеген каап айтат.
Көпкөн жигит (уул) көп сүйлөйт, чечен жигит бап сүйлөйт.
Элиң барда шордуумун дебе, мекениң барда жардымын дебе.
Кыз жаманы — кыроо, уул жаманы — уйгак, келин жаманы — кетпес кезик.
Ак көңүлдүн аты арыбайт, аты арыса да өзү жарыбайт.
Түшүң жаман болсо сууга жорут.
Айыгар оорунун ээси өзү келет.
Аккелтенин огу урсун, ак милтенин чогу урсун.
Кетмен менен иштебей, нанды кайдан табасың.
Жердей март да жок, жердей зыкым да жок.
Өз күйдүрүп айтат, душман сүйдүрүп айтат.
Мүйүз сураймын деп, кулагынан ажыраптыр.
Келиндин баласын кеңешип сүй.
Жамандыгы болбосо, жаштыгы калган жок.
Качан көрсөм тойдон көрөм.
Тирүүдө сыйы жоктун, өлгөндө ыйы жок.
Эркең эселек болот, карыса да эресеге жете элек болот.
Калыс карыбайт, калпычы жарыбайт.
Байлык менен бийлик колдун кири, жууса кетет, өлсө калат.
Алтындуу ээр ак канкы, атка тынчы болбосо, алтынын алып отко жак.
Атың барда желип жүрүп жер тааны; атаң барда берип жүрүп эл (же дос) тааны.
Тил акылдын жарчысы.
Какаганга муштагандай кылба.
Ачык сөздүн даамы ачуу болот.
Жакшыга жүрүм жок, жаманга өлүм жок.
Соко бир кишини багат, соода миң кишини багат.
Бекер турганча, бекер иште.
Жакшы нерсе аз болот, жаман жүрөк таш болот.
Таманың тайгак болсо, таканы мыктап как.
Жаман өз үйүндө коноксуйт.
Жалгыз жыгач үй болбойт, жалгыз жигит бий болбойт.
Кудайга ишенген жөө калат.
Баатырдын атын алыстан ук, жанына барсаң бир киши.
Кырсыкты болжоп болбойт.
Котур — колдон, жоор — жондон.
Маңдайлашып айтышса — чечендин чери жазылат.
Булбулдун мукам үнү бар, торгойдун жумшак тили бар.
Жетеси жокту жетелесе да болбойт.
Бирөө эрте, бирөө кеч, барабыз кербен жолуна.
Ит кутурса ээсин кабат.
Жуурат ичкен кутулат, жугунду ичкен тутулат, айран ичкен кутулат, аягын жалаган тутулат.
Эстүү — көпчүл, эселек — кекчил.
Эмгектен качсаң — дөңгөккө.
Журтту жалгасын, журт ичинде бечера бизди жалгасын.
Карылык карты келсе, казган көрдөй, азаматтан бак тайса — кара жердей.
Эки кайталанган сөздүн ээси табылбайт.
Пейли жаман кишиден күтөт, өз ашын жашырып ичет.
Өлүм жашка карабайт.
Жаз кар эритет, жар жан сергитет.
Жабыгып жүрсө жигитти жакырсың деп кордобо, ташыркаган бууданды баса албайт деп болжобо.
Таранчы жеген таруунун бөдөнө тартат азабын.
Жаман чарылдак болот, кабанаак иттей арылдак болот.
Оорулуунун ою онго бөлүнөт.
Баатыр туулса — эл ырысы, жамгыр жааса — жер ырысы.
Башты асыраган — эки кол.
Атанын каргышы балага ок, өрттөп ийчүчок.
Эски дос эстен кетпейт, жаңы дос баркка жетпейт.
Кайраттуу адам калкка башчы болот.
Ойдон бир уйдун мүйүзү сынса, тоодон миң уйдун мүйүзү зыркырайт (сынат).
Жакшы атак жатак, жаман атак алыска качат.
Атың чыкпаса, жер өрттө.
Болот отто чыңалат, адам иште чыңалат.
Жарды болор жигит, эринчээк болот.
Жакшыда жатым жок, жаманда батым жок.
Кетмен чаппай нан кайда, айраны келди, мал кайда.
Кыздуу киши кыр ашат.
Бербес кыздын салыгы оор.
Кумардын түбү — өкүнүч.
Балдыз күйөөнүн кулагын чоет, жылкычы ышкырып коет.
Башы оорубаган кишинин — кудай менен иши жок.
Жалкоого күн кечкирбейт.
Калп менен жыргал көргөнчө, чындык менен азап чек.
Дыйкан болсоң, башында бол, чарба болсоң, кашында бол.
Түштүн башы казандай, моюну кылдай, жоруган жакка оойт.
Мээнет ыракаттын пайдубалы.
Эгиндин барар жери — тегирмен.
Шайтан болсо, буламыктан тиш сынат.
Жылкыга жыландай уул жарайт.
Дүрбөлөңчү башчынын чолок этек бакан ооз досу болот.
Коёнду жатагына чейин билет.
Карга баласын «аппагым» дейт.
Өз үйүм — өлөң төшөгүм.
Оройдун он досу да болбойт.
Сураганга бекер, суусаганга жеке бер.
Алманын агынан көгү, жамандын барынан жогу.
Кызымдын кулагына алтын сырга.
Буканын жаманы музоого теңтуш.
Четке барып султан болгуча, өз элиңде ултан бол.
Алты жашар бала атка минсе, алтымыштагы чал алдынан чыгаар.
Жемелесе жерге кирбеген, көтөрмөлөсө көккө чыкпаган, көтөрүңкү көк челек деген болуптур.
Акылсыздын мээси жок, карыганча эси жок.
Кой каргышы бөрүгө жетпейт.
Отко келген катындын отуз ооз сөзү бар.
Акыл — жаш уландан, күлүк — тай, куландан.
Мээнет жалпак болот, дөөлөт тоголок болот.
Жакшы аял жакын кошот, талыкпай окуу акыл кошот.
Жокту керек таптырат.
Билгениңе кеңеш аяк, билбегениңе ажыраш аяк.
Чымындай чындык алптай калпты жеңет.
Карыпбай малга тойбоптур, соргок опкоктугун койбоптур.
Жан кыйналат дебесе, жардылыктан ким өлөт.
Бирөөнүн өзү (өңү) суук, бирөөнүн сөзү суук.
Каш коём деп, көзүн чукуп алыптыр.
Сөздү сөз келгенде айтпаса атасы өлөт.
Кудай кулум десе, Пайгамбар үмөтүм дебеске аргасы жок.
Жаңылбас — бир гана Кудай, жазбас — кара жер.
Ыр менен күлкү бүткөндө жашоо токтойт.
Түбөлүгү түз болсо — болду.
Сөзүн сыйлаганың өзүн сыйлаганың.
Сүйүшпөгөндүн оту күйүшпөйт.
Өзү бектей, сөзү октой.
Алыс карма балаңды, аңга чалыш бекерден.
Кайнатпай каныңды ичкен, кактабай этиңди жейт.
Тил курсак тойгузат.
Жаан каарына алса — тамары тамчы, катын каарына алса — табары камчы.
Жоболоңдууга жолдош болбо.
Ат кечкен суу деп, аюу ичет, кой кечкен суу деп, бөрү ичет.
Адал ишти айлыңдан аяба, арам ишти аялыңдан ая.
Мытандан жасалган буламык — ичейин деген ашым эмес, токсон беш — сени көрөйүн деген жашым эмес.
Чөп ширеси мал семиртет, кеп ширеси жан семиртет.
Жалгыз жүрүп жол тапканча, көп менен бирге адаш.
Балык менен акындын, ойноок мүнөзү окшош.
Бактылуу болмок мүнөздөн, баатыр болуу күрөштөн.
Көңүлүм келсе көлдөймүн, келбесе такыр чөлдөймүн.
Ийилген (же ийген) башты кылыч кеспейт.
Ооз айгак, тил — тайгак.
Күндүк жолго чыксаң, айлык азык ал.
Киши өлөт, жакшылыгы калат.
Эр колунан куш тойбос, эне колунан кыз тойбос.
Аста сүйлөгөндүн амалы көп.
Душманга өздөй караба, тийбей койбойт зыяны.
Бай — барман менен, жок — дарман менен.
Төө качып, жүктөн кутулбайт.
Өрүүдө көрүшпөгөн, көчкөндө урушат.
Ала койду бөлө кырккан жүнгө жарыбайт.
Кунаажын көзүн сүзсө, бука жибин үзөт.
Үйүндө жалам талканы жок, уулунун аты Талканбай.
Атадан алтоо туулса, сыйлашпаса жат болот.
Карышкырдын көзү койдо, молдонун көзү аш менен тойдо.
Тамашага — тамаша, каяшага — каяша.
Арам тамак аш болбойт.
Чынчылдын чынысы сынбайт.
Жакшы кыз кылыгы менен, жакшы ийне учугу менен.
Мааниси болбой макал болбойт.
Эжекем эрге тийди, эскиси мага тийди.
Кара өзгөйгө кабылба, жеңемин деп чамынба.
Бирди жеп уятың чыкканча, миңди жеп атың чыксын.
Күнүмдүк ишке кайгырба, түбөлүк ишке кайгыр.
Өзү болбос жигиттин атасын сурап нетесиң.
Ашыккан ууру ачка өлөт.
Таңда күнү таң атар, саамал ичер күн тубар.
Биттүү конок батат, иттүү конок батпайт.
Улуу сөздө уят жок.
Алдыраар күнү — жаздыраар.
Үңкүр болсо да үйүм.
Чирик — чиритет, бузук — бүлдүрөт.
Чырпыгым сынса, чынарым бар.
Иш дегенде жата калган, сөз дегенде тура калат.
Үйүңдү тикпес жерди шыпырба.
Өтүгүң тар болсо, дүнүйөнүн кендигинен не пайда.
Таарынгандыкы таттуу.
Жылуу сөз жылытат, муздак сөз муздатат.
Эки сарыдан маймылча тууйт, эки карадан каргача тууйт.
Санаа куюндан да күлүк.
Төрдө орун болсо, эшикке жакын отурба.
Адамдын көркү — бөз, кулактын көркү — сөз.
Акылдуу мактанса ишти тындырат, акмак мактанса бутун сындырат.
Төгүлгөн сарттын бозосу, сынган сарттын кесеси.
Алдыңа баш ийип азамат келсе, эр кунун кеч.
Билген суу ичет, билбеген уу ичет.
Тоюмдук эмес, көңүлдүк.
Карыз, карызды берүү парыз.
Аштан качкан акмак ачтан өлөт.
Койдон койдун неси артык (кем)? кол башындай эти артык (кем) эрден эрдин неси артык (кем)? эптеп айткан сөзү артык (кем).
Мээнет жерде калбайт, мээнетсиз ыракат албайт.
Үйдөн өлгөн жаман ат, жоодон өлгөн салтанат.
Сабырдуу адам — жылдыздуу.
Сүйүнгөн менен маңдай айрылбайт, корккон менен жүрөк жарылбайт.
Музоо көп эмсе ичи көбөт, бош койсо чакадагы сүттү төгөт.
Ак калпактуу көрүнсө, атакем менин дебейминби.
Эмгектүүнүн аты калат, эселектин даты калат.
Ойчул ойлогуча, тобокелчил барып келиптир.
Жаманды ит да каппайт, жакшыны жаман сөз ээрчибейт.
Ай караган текедей, күткөн жаман акыйып.
Арык — семиз боору тең.
Адамдын жаман — жакшысы туулгандан эмес, көргөн тарбиясынан.
Арык болсо семиздей көр, аз болсо көптөй көр.
Таалайлуу менен талашпа, бактылуу менен байлашпа.
Башым канжыгада, каным көөкөрдө.
Дос табышат, душман кагышат.
Атка жапкан үркүттөн, жалгыз туумай бүркүттөн.
Ээн жердин сууру алты айгырга жүк.
Бир ок менен эки коён атам дебе.
Бөрүжегенге маш, молдо алдаганга маш.
Ичи тардын — иши да тар.
Кыйыштырып каласаң — отун жанаар.
Эшегинин тушагы жок, төөсүнө ком жасаар имиш.
Коёнду көп коркутса — арстан болот.
Санаа тарткандын ичкени — ирим, жегени — желим.
Шашканга шайтан шерик.
Барган жериң от болсун, балакети жок болсун.
Өнөрлүү өлбөйт, өлөрман көнбөйт.
Сөзү таттуу, көңүлү ачуу.
Байды кудай урарда — байталын сатып ат кылат, жакшыны кудай урарда — жакынын сатып жат кылат.
Аттанганда эле көчүгү кыйшык болучу.
Эттен өткөн таяктан, сөөктөн өткөн сөз жаман.
Чилденин бирөө калса да жут.
Жапалакты таш менен урса да жапалак өлөт, жапалак менен ташты урса да жапалак өлөт.
Чымындуу жерде курт күчөйт.
Кошомат кой сойдурат же кошоматка кой соёт.
Бечарага тумоонун кереги не.
Ар жемиштин данеги өз сөөгүндө сакталат.
Бирөө билбегенди, бирөө билет.
Баланы кебезге ороп бага албайсың.
Чечилбес кара доо болсо, чечендин чери жазылат.
Ичкенде тойбогон, жалаганда тоймок беле.
Төө кыядан өтүп кеткенден кийин.
Тишти (тилди) кордосоң — сөзгө зыян, чөптү кордосоң — көзгө зыян.
Түркөй кишинин напсиси бир, молдонуку — экөө, ажыныкы — үчөө.
Чайырды көп чайнаса — сагыз болот, карыганда көп сүйлөсө — маңыз болот.
Ынтымак турбай, ырыс турбайт.
Карыга катуу айтпа, ката кетирсе жаакка чаппа.
Кесирлүү ооздон кесепеттүү сөз чыгат.
Өз кемчилигин өлгөнчө билбейт, киши кемчилигин кирип чыкканча билет.
Керексиз буюмдун ээси болбойт.
Кайгы — пайдасыз, ый — жардамсыз.
Эрди даңазалаган эли, жерди даңазалаган кени.
Мас соолукканча өзүн Султан ойлойт.
Балдыздары келгенде, күйөөнүн чери жазылат.
Аттууга жөө жете албайт.
Киши уулу эсиргенде, анын арты кырсык алып келет.
Ынтымак болбой, ырыс турбайт.
Тең жегенди теңирим сүйөт, ашык жегендин кепини күйөт.
Атты ашууда сына, эрди алааматта сына.
Оозун бакпаган орой болот.
Бөөдө аракет бел сындырат.
Баш экөө бөлбөй, мал экөө болбойт.
Баатыр болмок маңдайдан, чечен болмок — таңдайдан.
Ажалдуу киши ажыдаардын куйругун басат.
Адам ачтан өлбөйт, ардан өлөт.
Ат жакшысы - ардак, адам жакшысы — урмат.
Өмүр карыса да, көңүл карыбайт.
Үй ээсинин кабагы, меймандын сүйгөн тамагы.
Карыганда адам кичирейет, көркү кетип чүгүрөйөт.
Кардыңа как болбогон, жумуруңа жук болбойт.
Чоң чатактан кичинекей достук артык.
Атаны көрүп уул өсөт, энени көрүп кыз өсөт.
Жаман уй жайытын бир күндө түгөтөт.
Отуз күндүк орозонун, уч күндүк айты бар.
Суудан сээп бышырган кийиз суудан да, сууктан да сактайт.
Сунган моюнду кылыч кеспейт.
Чечендин — тили орток, чебердин — колу орток.
Эр алат деп коркоюнбу, эмчегим чыгат деп коркоюнбу.
Жек көрүүдөн кастык туулат.
Үйүңдүн байлыгын көчкөндө көрөсүң.
Көлөкөгө тон бычкан.
Уяты жоктун бети калың.
Ичпей, жебей, бакыл бол; бай болбосоң мага кел.
Алкың бузулбаса, аяктагы аш алты кишини тойгузат.
Эчкиче бакырып өлгүчө, койчо онтоп өл.
Арстандын куйругу болгуча, мышыктын башы бол.
Эшекти кандай ардактап баксаң да, буудан болуп бербейт.
Төө минип, эчкиге жашынба.
Көрүнгөн тоону бийик дебе, аракет кылсаң чыгасың.
Калк ордунда, кан тактысында.
Берген алат, эккен — орот.
Байдан чай ичкенче, жоктон суу ич.
Жакшы зайып үйдүн куту.
Ачуу сөз — жылаандын зары, таттуу сөз — жүрөккө дары.
Жан эки чыкпайт, бир чыгат.
Чөпкө (кээде отко) бергис такыр бар, байга бергис жакыр бар.
Эл -жердин гүлү.
Орус араба менен коён уулайт.
Бардар менен дос болсоң, каалаганың аласың, жаман менен дос болсоң, кара өзгөй — доого каласың.
Дабаасыз — дарт болбос, ырымсыз — кары болбос.
Какса-соксо карыдан.
Суу башынан тунат.
Журт кечээ кубарса, бүгүн көгөрөт.
Кыз боозуп энесин коркутат (болбо).
Жел өпкөнүн деми сууйт.
Кызды өпсөң — алма, шекер, бал татыйт.
Жок азабын бар сезбес да, ач кадырын ток билбес.
Ууру күчтүү болсо, ээси күнөөгө жыгылат.
Жолоочулукка эрөөн жок.
Эт жакшысы картадыр, бир чалымы тартадыр.
Качан болсо да аял боорукер келет.
Ак сөз жолго чыгат, кара сөз баткакка жыгат.
Чыкпаган аштыкка — өтпөгөн орок.
Эл сыйлаган адам эшикке жатпайт.
Айттырбай иштеген — арстан, айтканды бүтүргөн — адам, көрсөткөндү бүтүрбөгөн — эшек.
Жылкыда жал болсо, койдо козу, куйрук бар.
Эмгектин көркү ыракат, эринчээкке конбос бак.
Жардынын үйүн коногу бийлейт, жамандын үйүн бойдогу бийлейт.
Сары ала тоок саман чачат, өз айыбын өзү ачат.
Жоого жалынба — жаныңды алат, доого жалынба — малыңды алат.
Жесе да, жебесе да бөрүнүн оозу кандуу.
Адам көптү көрбөй акыл кирбейт.
Көргөнүңдөн көрө элегиң көп.
Жакшы ай менен күндөй, жакшылыгы ар кимге бирдей.
Үйрөнгөн жоо атышаарга жакшы.
Көп сөз ич көптүрөт.
Ички ооруну табуу кыйын, карт адамды багуу кыйын.
Жерге келет бир кезек, жерге кезек келгенде: байчечекей чөп жайнайт, эрге келет бир кезек, эрге кезек келгенде, эгиз күлүк ат байлайт.
Кимдин сараң экенин кайырчы билет.
Азуулуу менен арбашпа, алдуу менен кармашпа.
Булбул багына конот, падыша такка конот.
Бээ десең төөгө кетет (же төө дейт).
Кайгылуу катын каралуу.
Ач койнунда нан болбойт.
Калп айтпай абийир ачылбайт, кысталбай малың чачылбайт.
Жазгы мээнет — күзгү ыракат.
Жылкыңа ченеп (же карап) ышкыр, мурдуңа ченеп бышкыр.
Чыгаша чыкпай, киреше кирбейт (же чыгашалуу малга ээси баш).
Чечендин сөзү көпкө орток, чебердин колу элге орток.
Бир күнү тузун татсаң, кырк күнү таазим кыл.
Эринчээк этегине аарчыйт.
Өнөрүң болсо ичиңе катпа, жаман кыялыңды өзүң ташта.
Ашыккандык — шайтандык.
Бай байлыгын, кул чарыгын салат.
Бузулган элге бучуктан молдо (же улук).
Ушак уксаң унутуп сал.
Жакшылык көрсө — дүңгүрөп калат, жамандык көрсө — үлдүрөп калат.
Дыйкан март, жер жоомарт.
Жакшы көргөн досунан, мал (ат) аяган жигитпи.
Жоолашкан эки журттун кыйыры ыйык.
Арткан ашты, иттен аяба.
Өз башыңды доого берсең да, жолдошуңду жоого бербе.
Элек сурап келем деп, эрге тийип кетиптир.
Ит ичпей турган ашынан үмүт кылат.
Баатырга тийген жары эрте тул болот.
Кемигинде да бар, керкисинде да бар.
Берсең — ичпейт, бекитсең — койбойт.
Жээ ары барып, Чүйдө өлбөй, жээ бери келип, үйдө өлбөй.
Тилиңе — тибиртке.
Кушу жоктун турумтайы — шумкар, аты жоктун жаман тайы — тулпар.
Пайдасыз тууган — чекеге чыккан чыйкан.
Чыгашага ээси баш, өлүмгө өзү шерик.
Жети кишинин бири кыдыр.
Ала карганы алты жыл борго байласа да, бир чалымы жин татыйт.
Жакшы кылсаң өзүңө, жаман кылсаң өзүңө, өөдө карап түкүрсөң, кайтып түшөөр көзүңө.
Падыша тукумун жеке уул даңазалабайт.
Жетим жүрүп жетилет.
Мактанчаактын арканы чирик.
Аягы жебей башы жейт, аркандап койсо жакшы жейт, туягы жебей башы жейт, тушап койсо жакшы жейт.
Катын жакшы — эр жакшы, обозгер жакшы — кан жакшы.
Ууру менен конок айттырып келбейт.
Ууруну актаганың, уурдоону жактаганың.
Өзөн бойлоп конбогун, өрт өчкөндөй болбогун.
Жаткан оору эмес, баккан оору.
Алтын алба, алкыш ал.
Айдай келдиники алды менен өлөт, өрмөкчүнүкү өзү өлөт.
Бирөөнүн үйүн чечмек бар, тикмек жок.
Ойт десе, «кыйт» дейт.
Мурду бучук болсо да байдын уулу сүйлөсүн.
Эртеңки күндүн камын бүгүн көр.
Мал сактаба, ар сакта.
Журту тирүүнүн өзү тирүү.
Жалкоону алкы башкарат, ак ниетти намыс башкарат.
Жармаңа ченеп суу куй, жылкыңа ченеп ышкыр.
Алалаган ашыңды, каапыр алсын башыңды.
Чылык бар жерде былык бар.
Эл байлыгынан жер байлыгы.
Сокур сыйпаганын койбойт, дүлөй тыңшаганын койбойт.
Атаң өлсө, тайлак бар, кому жерде калган жок.
Эрдин күнү — эл менен, элдин күнү — жер менен.
Акыл деген — алтын таажы, ар бир башка жарашпайт.
Эли тозмоюн эл кадыры билинбейт, жери тозмоюн жер кадыры билинбейт.
Сакал тойдо керек.
Тобокелдин көөнү ток.
Дыйкандын сүйүүсү жашыл жерде, учкучтун сүйүүсү көгүлтүр көктө.
Паракорлор кызыгат бир токочтук тыйынга.
Жаман да (же кичине да) болсо, өз козуман кочкор салам.
Кудай берген кишиге кудай урган киши асылат.
Алдыңкы туяктын изин, арткы туяк басат.
Ашы кордун өзү кор.
Эл башы болгуча, суу башы бол.
Сарт санаасы менен байыйт.
Өзүн өзү билген, өтүгүн төргө илген.
Иш кылсаң акылың менен.
Балтасын сууга түшүргөн орустай болуп.
Чакмак таш кууну тутандыргандай, кагылыш болор-болбос себептен чыгат.
Күйгөн катын — кошокчул (же күйгөн катын — кошокчу).
Өзү уялбаган, бирөөнүуялтат.
Илим башка жугат, кына ташка чыгат.
Алайкууда да кат тааныган адамдар бар.
Ачыла элек сандыкта, бычыла элек кундуз бар.
Атадан калган мал барбы, аяна турган жан барбы.
Кайгы жокто кайнене өлгөн кайгы экен.
Палан жерде алтын бар, өз жериңдей кайда бар.
Каны жок калк болбойт.
Кара кыздын агынан эмес, багынан.
Адамдан улуу ат жок, нандан улуу аш жок.
Кыламыктан бут сынат, буламыктан тиш сынат.
Сокурдун сураганы — эки көз.
Көпкө кан чачпа, топко көө тартпа.
Какшык кадырлашты да бузат.
Берген жоомарт (баатыр) эмес, алган (сураган) жоомарт (баатыр).
Карышкырды сындасаң, улак байлап кой, чычканды сынасаң каптагы унга капкан салып кой.
Аткан ок таштан кайтпайт, элчи кандан тилин тартпайт.
Ой — өзүңдө, нарк — колунда.
Билимдүү билсе да сурайт, билимсиз билбесе да сурабайт.
Бар окшотот, жок какшытат.
Амалдуу аңчыга ажалдуу кийик жолугат.
Сел сайды бузат, ушак элди бузат.
Катуу жерге тал бүтөт, кайраттуу эрге мал бүтөт.
Катын ичине кара башыл киши жатат, эрдин ичине ээр — токуму менен ат батат.
Жамандан жакшылык артпайт, кедейден кешик артпайт.
Пулсуз калаа — көрксүз, гүлсүз талаа — көрксүз.
Бою карыш, ою жапыс.
Конок айтып келбейт, өлүм кам жедирбейт.
Жакшы зайып — жарым ырыс, жаман катын — күнүгө уруш.
Эки жоо беттешсе, коркогу мурда кол салат.
Алдыга айткан сөз арзан, айылга саткан бөз арзан.
Миң бирге чыккан торгоймун, өз жанымды коргоймун.
Адамга конгон касЬет качпайт, бирок издеген киши таппайт.
Балык көлдө өлбөйт, баатыр чөлдө өлбөйт.
Арстан картайса, чөөгө күлкү.
Ооз айгак, тил таңгак.
Баш көбөйсө — ырыс, кас көбөйсө — уруш.
Чечен — чечен эмес, өкүм чечен.
Жалган айтсаң, жадында сакта.
Көп иштесең, көсөм болорсуң.
Кавхар (көөр) жерде жатпас, жакшылык жолдо калбас.
Илим — тозбогон кудук, билбеген киши — дудук.
Кызыганды кымыз чыгарат.
Акылдуу бир сөздөн түшүнөт, акмакты түртмөйүнчө түшүнбөйт.
Мөмөлүү дарак бышкан сайын ийилчээк болот.
Жаман энеден бала да качат.
Желдин чаңдуусу жаман, сөздүн каңкуусу жаман.
Эшигин көрүп төрүнө өт, энесин көрүп кызын ал.
Макалдуу сөз бузулбайт.
Аягы жаман төрдү булгайт, оозу жаман элди булгайт.
Даяр ашка саламчы көп, жетим кызга жуучу көп.
Жакшыга бир ата, жаманга да бир ата.
Баланы таяк менен урба, сөз менен ур.
Корооңо сак бол, коңшуңду ууру тутпа.
Карга өзүн куш ойлойт.
Сөз кадырын билбесен, өз кадырың билбейсиң.
Бир кумалак бир карын майды булгайт (чиритет).
Кашыктап чогултканды чөмүчтөп чачпа.
Букарда пулу бардын көөнү ток.
Айгыр учунса — ат болот, ат учунса эт болот.
Адеби жок жигит жүгөнү жок атка окшош, адеби жок аял кабанаак итке окшош.
Кыз күлүндөсө — кубангандык, санаа тынчыса — жубангандык.
Ит үрө берет, кербен жүрө берет.
Кепке кемтик болгуча, кеп билгенди ала жүр.
Калк айтса — калп айтпайт.
Көп бириксе көл болот, көл каптаса сел болот.
Бирөөгө бергис өгөө бар, экөөнө бергис бирөө бар.
Өтпөс өмүр, сынбас темир болбойт.
Кыздуу үйдө - кыңыр сүйлөбө, уулдуу үйдө - узун сүйлөбө.
Ообозгер жакшы — кап жакшы, катын жакшы — эр жакшы.
Берсең — ичем, урсаң — өлөм.
Ат айланып казыгын табат, эр айланып элин табат.
Бир буту — көрдө, бир буту — жерде.
Албаган куштан ала моюн чымчык (жакшы) артык.
Баракелде көзөлүм, чаап алган өз элин.
Ырыс алды ынтымак, ыркы жокко (эринчекке) конбос бак.
Сөз жүрөккө сакталат, бөз ийинде какталат.
Узун кескин карагай, кыскасы кый болобу.
Колу кыймылдагандын оозу кыймылдайт.
Жакын жерге куда болсоң, түрдүүушак сөз келээр.
Колуңда жүрүп билинбейт — камчыдан артык курал жок, койнуңда жүрүп билинбейт — катындан артык тууган (же душман) жок.
Акылдуу акылы менен жарат, акмак күчү менен жарат.
Бай тойгонунан ыткытат, кедей ачкасынан ыткытат.
Адам менен малдын айырмасы — акылда.
Өтүнгөнгө чиренет, өзүнөн чоңго ийилет.
Ач көзгө баардыгы аз көрүнөт.
Күлкүдөн өлгөндүн арманы жок.
Жакшылыкка жакшылык, ар кишинин ишидир, жакшылыкка жамандык, көр кишинин ишидир, жамандыкка жакшылык, эр кишинин ишидир, жамандыкка жамандык, кем кишинин ишидир.
Тил — топчусуз, ооз — ачкычсыз.
Көрсө — барымта, көрбөсө — сыйрымта, барып алып кел.
Ачка киши айылдайт, ток киши уктайт.
Эр жигит ачкадан өлбөйт, ардан өлөт.
Кыздын көңүлү (же көөнү) кызылда.
Жакшыны көрсөңжакшы болосуң, бакшыны көрсөң бакшы болосуң.
Көңүлү тынар көп элдин (көпчүлүк), көзгө толор (токтоор) эр чыкса.
Башкага жасаганың да өзүңө пайда.
Эрке козу — эки энеге тең.
Атасы өлгөн уул көбөт, энеси өлгөн кыз көбөт.
Аш бышырган даамын (тузун) билет.
Кишини киши аксатат.
Айдаганы бир эчки — ышкырыгы таш жарат.
Тууган ай — туураган май.
Таза аба жуткуң келсе — эрте тур, таза өмүр сүргүң келсе — эмгек кыл.
Атанын баласы азаарында бакшы болот.
Беймаал кыйкырган короздун, башын жулуш керек (кесмек парыс).
Жакшылык ай менен күндөй, бардык элге бирдей, жаралганың чын болсо, пайда кыл карап жүрбөй.
Санаа эрди саргайтат, сары жел чөптү кубартат.
Беш кол тең эмес.
Душманды таш менен урба, аш менен ур.
Өскөн айылдын ичинде кемпир менен чал бар, өскөн төөнүн ичинде инген менен нар бар.
Тең — теңи менен, тезек кабы менен.
Акылдын душмандыгы жок.
Ат жаманы кор болот, куш жаманы бир чымчыкка зар болот.
Бактылуу адам кааласа, муз үстүндө от жанаар, бактысыз адам кааласа, кургак үйдөн суу чыгаар.
Өзгөгө өлүм тилегиче, өзүңө өмүр тиле.
Камчы кайраттуу болсо, катын уяттуу болот.
Кордук — оору, муңдук — өлүм, зарлык — жокчулук.
Бербестин ашы бышпас, бышса да казандан түшпөс.
Кимди ким көрдү, Байкараны (же Аламанды) таш басты.
Алгыр куштан ашам деп, ала карга шашыптыр.
Атам, энем бар болсун, оозу мурду жок болсун.
Оозуна алы жетпеген — осол.
Калп көп, чындык бирөө.
Ак барандын кундагын, ата албасаң сунбагын.
Буудай токочуңду бербесең да, буудайдай сөзүңдү аяба.
Кара эчкиге жан кайгы, касапчыга май кайгы.
Өгөөдөн бүлөө өткөн жок, экөөнө бирөө жеткен жок.
Бай — байлашып ыйлоого, бай Тейиттей эл керек.
Тиши бүтүнүрөөктүн, тили тагыраак, томуктай түйүнү бар болот.
Дыйкан иште, молдо ашта.
Малга — ээ, балага — ата керек.
Өсөөр малда өлүм жок.
Желип өмүр өткөн соң, жигит болбойт чал кайтып.
Уулу жаман болсо, тоодой болгон атасын төө үстүнөн ит кабат.
Жакшыда жалуу жок, жаманда каруу жок.
Досу жок жан жетимден да жаман.
Жаман катын мактанат, жарга тартып аттанат.
Ишеним сыймык алып келет, ийгилик — сыйлык алып келет.
Кызы бар үй — кыялдуу үй.
Жалгыз өлсө чуу чыкпайт, жар куласа суу чыкпайт.
Кызың жаман болсо, жети атаңа жетээр, «аттигиниң ай» деп өмүрүң өтөөр.
Айгырды кандай салсаң, ошондой минерсиң.
Улам кийин дегендин үйүнө жалкоолук үйүр.
Карышкыр арыктыгын билбей, итке жонун үрпүйтөт.
Бир таш тоо эмес, бир баш эл эмес.
Мурунку конок кийинки конокту сүйбөйт, баарын бириктирип үй ээси сүйбөйт.
Жакшыга — жанаш, жамандан — адаш.
Катыны жок чайдан кач, кайыры жок байдан кач.
Сөзгө сөйкөнбө, кепке кептелбе.
Душмандан бир сактан, жаман достон миң сактан.
Тирүүлүктө — күдөрүңдү үзбө.
Жарым ниет — жарым ырыс.
Өзүчогоол болгон жигиттин бир ажалы көптөн.
Жакшы тамак калганча, жаман курсак айрылсын.
Жаш улук эмес, акыл улук.
Ырыс алды ынтымак, ынтымагың болбосо (жок болсо), жашоо кыйын тынчыраак, башыңдан учат конгон бак.
Арстан экиден, ит жетиден (тууйт).
Адам эмгек менен адам.
Май кармаган бармагын жалайт.
Батар күндүн атар таңы бар.
Соргоктун өзү тойсо да, көзү тойбойт.
Өкүм ат — өткүр бычактай.
Күзгүгө үйүр — боюн түзөйт, күмөн болгон — оюн түзөйт.
Илгери кетердин ити чөп жейт, кедери кетердин келини ууру кылат.
Кыйкыргандан коркпо, кылтыйгандан корк.
Акмакка — келтек, акылдууга — ишарат.
Бел кырчоодон сарала.
Адамга эки нерсе тирек деги, бири тил, бири дилиң жүрөктөгү.
Аңдабай түштүм чуңкурга, эми мага сай кайда.
Жат — жарытпайт, өз — өлтүрбөйт.
Жаман көрүп май бергенче, жакшы көрүп чай бер.
Жаштайында сүзөнөөк бөлсө, картайганда үзөнөөк болот.
Кийиз кимдики болсо, билек ошонуку.
Адашкандын алды жөн.
Ат картайса, согумга жарайт; эр картайса, сонунга жарайт.
Кудай кулум десе, Пайгамбар үмөтүм дебей, айласы канча.
Таап алсаң да санап ал.
Ата сөзүн укпасаң, ажырайсың журтуңан.
Суу — адамдын жаны, өсүмдүк — каны.
Аракет кылса, береке болот.
Уккандын уламасы көп.
Уй сыйпаганды билбейт, жаман сыйлаганды билбейт.
Сырын билбей дос болбо.
Калп — ырыс кесет, кайгы — өмүр кесет.
Атадан алтоо туулса, ар жалгыздык башта бар.
Бою келтенин ою келте.
От түтүнсүз болбос, жигит жазыксыз болбос.
Жүзгө жет, мүдөөм кет.
Байбиченин бардыгы — төөдөй кара сандыгы.
Бир акмак сууга таш ыргытса, жүз акылдуу ала албайт.
Өлүм өксүтөт, оору кор кылат.
Адам өлсө даңкы калат, ат өлсө териси калат.
Эненин эмгеги эки дүйнөдө эстен кетпейт, ата кадырга жетпейт.
Баатырдын өмүрү кыска, даңкы узун.
Жарды болоор жигит эринчээк (кээде дөөлөтүнө мас) болот.
Дартты жөн койсо жайылат, дарыласаң айыгат.
Ойногон бала от басат.
Бут — басар, кол — табар.
Ашкере сынчы бузат, ашкере жеген кусат.
Баш мээси менен, мал ээси менен.
Мергендин кечиккени — олжого тунганы.
Мен мында деп кыйкырба, кайда жүрсөң эл көрөт.
Сологойдун оңу бар.
Эркек атын зайып чаба албайт.
Чагым — өлтүрөт, мактоо — жеткирет.
Өкүм болмок — өзүңдөн, сылык болмок — сөзүңдөн.
Бир айтканын эки айткан, төп айтпай сөзүн чеки айтат.
Кул күмүш тапса, коёрго жер таппайт.
Мээнет деген жалпак, аны көтөрүүгө күч керек.
Атанын кадырын билбеген баланын башы кор болот.
Тоо түгөнүп уч болот, жол айрылып үч болот, жер түгөнүп сай болот, ат арыктап тай болот.
Жаткан өгүзгө чөп жок.
Сөз билги — тапчыл, адам сулуусу — акыл.
Акыл тоону бузат, баатыр жоону бузат.
Ач өлтүрбө, ток өлтүр, кыш өлтүрбө, жаз өлтүр.
Кууга куу намаз шамда жолуксун.
Эл деген киши ээрден түшпөйт.
Жазда жаныңды айдабай, кышта казаның кайнабайт.
Ичке жерден үзүлөт.
Ак төөнүн карды жарылып жаткан убакыт.
Кыяны тосуп көч алат, эр өлтүрүп өч алат.
Колу менен иштебеген оозу менен орок орот.
Дүнүйөнү сел алсын, кара башым соо калсын.
Акылсыз арам сөзгө семирет.
Орозо — ачкачылыктын иши.
Эмгек менен эр көгөрөт.
Мыктыдан мылтык коркот.
Карысы бардын ырысы бар.
Жокту жок табат.
Алты ай таптасаң да, карганын иши карга.
Ачка короздун түшүнө актаган таруу кирет.
Какаганга муштаган.
Жетек жеткирет, чагым өлтүрөт.
Конуш алгыча, коңшу ал.
Аскар, аскар аскар тоо, аягы келип чап болот.
Ар кимдики өзүнө ай көрүнөт көзүнө.
Аяш жолу бир башка, адаш жолу бир башка.
Элдин көөнүн оорутпа, аттын жонун оорутпа.
Үйгө — жайга орун камда, мейманыңа оюн камда.
Атаңа көрсөткөндү балаңдан көрөсүң.
Өз элин күтө албаган, душманына түтө албайт.
Ашыкпаган араба менен коёнго жетет.
Өзүнө жакшылык кылбаган адамдан өзгөгө жакшылык артпайт.
Эсери болбой, эл болбойт.
Жайың болсо, мал табылат, ашың болсо, казан табылат.
Сыйлашпаган тууганың — сыр айтпаган душмандай.
Айткандын сөзү, ыйлагандын көзүжаман.
Кумурска кичинекей болсо да, кайраты тоо аңтарат.
Чаап айтканча, таап айт.
Жыгачтын баары тез болбойт, сарынын баары жез болбойт.
Ата — аска тоо, Эне — оргуган булак, бала — экөөнө тең шам чырак.
Жаман көрсө жармасын бербей койсун.
Тулпарды тогунда сынаба, ачында сына, ай-ааламдагы элдердин кашында сына.
Тили жүгүрүк — кепке, буту жүгүрүк — ашка.
Көл толгондо чайпалат.
Ат менен жолго чыккан эшектин шору.
Таяк — тайга жеткирет, тай — атка жеткирет.
Жетеси жокко жети күн айт.
Жашыңда денең чың болсо, карыганда тың болорсуң.
Жаман кишиден кийин, иттен илгери.
Жакшы тарбиядан жашоо жеңил.
Атага окшоп уул туулбас, энеге окшоп кыз туулбас.
Ашың жок болсо да, кашың болсун.
Адамга адам кымбат.
Кайрылып ичер ашыңа, какырба да -үкүрбө, кереги тиер башыңа.
Жемди көрүп, көктөгү куш торго түшөт.
Итте жээн жок, букада кайын жок.
Миңди тааныганча, бирөөнүн атын бил.
Ажыдаардын куйругун баспа, башын бас.
Акылды акылмандан сура.
Эне тыйбас кыздан түңүл, ата тыйбас уулдан түңүл.
Ачарчылыкта туулган баланын эки көзү ашта.
Жамандан жакшы туулат, адам айтса ынангысыз.
Тил менен тикенди да аласың.
Түсү ийгиден түңүлбө.
Аз болсун, аз болсо да саз болсун.
Ай, айга багышат (кошулат), күн, күнгө багышат.
Ачыкканга — аш бышыртпа, үшүгөнгө — от жактырба.
Ар ким — сүйгөнүнүн кулу.
Сыйга берген сыналбайт.
Бирөөнүн ичи — деңиз, бирөөнүн ичи — коңуз.
Ай он бешинде кайда бараар дейсиң.
Эрте турган аялдын, бир жумушу артык.
Жаман туугандын намысын талашам деп, жакшы душманың менен кас болбо.
Жамандын берген ашынан, жакшынын айткан сөзү артык.
Адамды акылга бай кылган — эмгек, төрт түлүктү шай кылган эмгек.
Аякталбаган иш — бүтпөгөн иш.
Жылкы суудан калбасын.
Март марттыгын карматса, сараңды сары оору басат.
Досуңа сыр (же сырыңды) айтпа, досуңдун да досу бар.
Алкы жаман айтта өлөр.
Эшик алдынан жел келгиче, үй артынан жоо келсин.
Тилиң жүгүргүчө, колуң жүгүрсүн.
Жаман адам жакшыны тааныбайт.
Изи барды издеш оңой.
Бирөөнүн арканы менен үңкүргө түшпө.
Качып кетсең, чачып кет.
Акыл — жаштан, асыл — таштан (чыгат).
Адам аракты жутат, арак кийин адамды жутат.
Энени көрүп кыз өсөт, эжени көрүп сиңди өсөт.
Башка түшсө — байтал жорго болот.
Өлө — тириле манап бол.
Элдин иши эрдин мойнунда, эрдин иши элдин мойнунда.
Кыбыраган (кыймылдаган, жүрө — жүрө) кыр ашат.
Сен каркыра мен турна, мен турган жерге сен турба.
Суюкуун баары сорпо болбойт, теринин баары көрпө болбойт.
Өтпөс өмүр, сынбас темир жок.
Мыйзамды аткарсаң жетээрсиң муратка, болбосо каларсың уятка.
Байды тууп алат, байбичени сатып алат.
Жакшы деген бир ат (ты) бар, кууса жетпейт (жеткис), жаман деген бир ат (ты) бар, жууса кетпейт (кеткис).
Аягы кысканын, арышы кыска.
Жылуу келген душманды суук чыгарба.
Жакшы эл камын ойлойт, жаман өз камын ойлойт.
Калптын чырагынан жарык түшпөс.
Эл үчүн жашагың келсе, элден үйрөн.
Алты саны аманда, жер караган оңоорбу.
Кыпындан жалын чыгат, оюндан от чыгат.
Бээ кулунун катуу тепсе да, мерт кылбайт.
Өзүң кудай болбогон соң, көрөр күнүң ушу экен.
Таз дарыкер болсо, өзү таз болот беле.
Жаман малын коруйт, жакшы арын коруйт.
Бирдик жок жерде тирдик жок.
Жакшы ыр жан жыргатат.
Ач болсоң алда де, ток болсоң тобо де.
Ар ким пейлинен табат.
Жакшы сүйлөсө — гүл төгүлөт, жаман сүйлөсө — жин төгүлөт.
Жылан кээде чагат, ушакчы күндө чагат.
Сиркеси суу көтөрбөйт.
Аз көбөйөт, азган оңолот.
Тулпардын туягы кымбат.
Куттуу үйдөн кур чыкпа.
Бирөө жашаш үчүн иштейт, бирөө жеш үчүн жашайт.
Бир күнү калпың билинсе, сөзгө алгысыз болорсуң.
Түзүк эле биздин кыз, түйтөк баш кылган өзүңүз.
Конок «тойбодум» дебейт, «сойбоду» дейт.
Темирди ысыгында сок, кепти кызуусунда сок.
Тамчы тама берсе таш жарат, бир сөз ырбай берсе баш жарат.
Жатып ичер аш болсо, жардылык жанга тынч экен.
Эки ойлоп, бир сүйлө.
Бакпай балааңдан, жаппай жалааңдан сакта.
Бышкан жемиш сабагында турбайт, бышыксынган адамдар бересеге чалынат.
Бала таттууга өч.
Тентекке санат болбосо, журт ырааты бузулат.
Күйөөңдүн көөнүн кирдетпе, күнүгө бизди тилдетпе.
Үйлөнгөндүн көркү — ыр, өлгөндүн көркү — ый.
Болоор бала богунан.
Бирин эки кылып, битин сирке кылып.
Ата болдум деп мактанба, адам болдум деп мактан.
Эр намыстын кулу.
Алыстагы душмандан, кашындагы кас жаман.
Макал ыр эмес, жаттап алгандай, керегинде өзү келет, күтүп тургандай.
Азбаймын деген жигитти, караңгы түн аздырат.
Жамандарга олжо түшсө, бөлүшө албай көпкө түшөт.
Арамдын түбү бир тамыр, адалдын түбү миң тамыр.
Өз төшүн өзүжара муштап, эр болбойт.
Каяшадан кабак чытыган жаман.
Аттан түшсөң да ээрден түшпө.
Жамандыкка жакшылык — эр кишинин ишидир, жакшылыкка жамандык — ар кишинин ишидир.
Ажал айтып келбейт.
Кызы бар үйдө кыл жатпайт.
Акчалуунун колу ойнойт, акчасыздын көзү ойнойт.
Жери байдын, эли бай.
Кечтим байдын кызынан.
Балалуу үй — бактылуу үй.
Ач көздөн айран сурасаң, акчаң барбы дейт.
Карганын «как!» эткени өзүнө кубаныч.
Керектүү таштын оордугу жок.
Күлү додо болбоо жаман.
Кан казанын көп астым кана колум көөсү.
Калптын чын сөзү сая кетет.
Ат семирип нык болот, эр семирип бук болот.
Алтыга алып, бешке сат, атың болсун соодагер.
Жаман менен жолдош болсоң, балаасына каласың.
Чын чычалайт, калп каткырат.
Томуктай нерсени тоодой кылат.
Күрөк кайда болсо, баштык ошондо.
Атың арык болсо — бир чап, отунуң аз болсо — бир жак.
Кожонун өзү тойсо да көзү тойбойт.
Куран кудайдын тили дешет.
Иши иттикиндей, сөзү кишиникиндей.
Ууруну каракчы урат.
Өткөн өмүр качкан куш, үндөсөң келбейт кайрылып.
Жыланды үч кессе да, кескелдирикче алы бар.
Улугуң каапыр болсо, акырын тут.
Чөлдүн көркү — суу, көлдүн көркү — куу.
Кан жолду ат басар, эшек таптар.
Адамды адам эмес, билимсиздик (акылсыздык) кемсинтет.
Чабандын иши — чатак иш.
Малга жарды болсоң (кылсаң) да, сөзгө жарды болбогун (кылба).
Байлыгың болбосо да баркың болсун.
Ачуунун даамы ачуу.
Ары жок — күлкүчү, санаасы жок — уйкучу.
Төп болуп төртөө болсоң, төбөдөгүнү түшүрөрсүң.
Жакшыга айткан сөз жүрөктө калат.
Жамгыр өзүн сел ойлойт, көлчүк (же кудук) өзүн көл ойлойт.
Жиксиз жерден жел чыкпайт.
Күч эшиктен кирсе, адилдик түндүктөн чыгат.
Казанга түшкөн аш капка түшпөйт.
Сууга жакын — кудайга жакын.
Бороондуу күнү бок кычайт, болжолдуу күнүжок кычайт.
Көп чогулса көл болот.
Кан (улуктун, бектин) башы көпүрө болсо аттап өт.
Алтынды көрүп, байгамбар да жолдон чыгыптыр.
Эл четинде жоо жоолап, курман болгон жигитти, өлдү деген жалган кеп.
Эшек барга саналса да, малга саналбайт.
Аттууга тайлуу жетем дейт, тайлуудан төө ашам дейт.
Сокур иттен аксак ит соогат сурайт.
Жаманга эш тарткыча, камчы менен беш тарт.
Эр төркүнү эшикте олтурат, катын төркүнү төрдө олтурат.
Жалкоолук адамды карытат, эмгек адамды байытат.
Айтса жүрөккө (кулакка), чапса билекке.
Кембагал болсоң көчүп көр.
Эл - көл, элди билбес чөл.
Уялгандан өлөйүн десем жан таттуу, кирейин десем жер катуу.
Мээнет кылганың — пайда кылганың.
Байды балакет басса, жортуул баштайтБээни балакет басса, кулун таштайт.
Баатырдын жоодон өлгөнү — элине шыпаа.
Эр чегишпей, бекишпейт.
Тамагы майлуунун — көйнөгү көөлүү.
Базары жакын байыбайт, соодагер жакыны жарыбайт, мазары жакын тынбайт.
Соонуку — дилинде, мастыкы — тилинде.
Башыңа тоо түшсө да чымындай көр.
Эр жигит бирде мырза, бирде кул.
Качканды айтпай кууганды айт, карадан төрө тууганды айт.
Алкыш кетпесин, каргыш жетпесин.
Кардын какаары бар, эрден чыгаар катындын такоолу бар.
Жамгыр — жер ырысы.
Көп түкүрсө — көл, көл толкуса — сел.
Өтүкчүнүн үйү апырык менен сапырык.
Кызыл от кысыр калбайт, кысырак кулун салбайт.
Жанга күйгөн жандай дос.
Жолоочу жол менен, жортуулчу эл менен.
Чыныгы акындын тулку бою ыр, чыныгы дыйкандын тулку бою нур.
Оозунан ак ит кирип кара ит чыккан, эртеңкини эмес, эмикини унуткан.
Бузулмак оңой, түзөлмөк кыйын.
Ынтымагы жок элден ырыс качат.
Бүгүнкү көргөн эртең жок, атаңдын көрү дүйнө бок.
Кой жеген бөрү коңулда, койчусу калды куугунга.
Ток бала эчтемени ойлобойт.
Бешиктеги баланын Бек болоорун ким билет, карындагы баланын Хан болоорун ким билет.
Иттин акмагы күндүз үрөт.
Казак кайың сааганда, кыргыз Ысар кирген.
Карынын кебин (же кеңешин) капка сал.
Жоокерге тон тиге албаган жар — жоо босогосунда күң.
Кепти сууга сал, мени тууган кылып ал.
Балыкчыны балыкчы, алыстан тааныйт.
Алганга алтоо аз, бергенге бешөө көп.
Манап алжыса, «төө» — деп алжыйт.
Өз өзүнө, өзгө жатка тартат.
Арсыз киши чабышта өлөрүн эстейт.
Оюндун тубу — от, ойдун түбү — алтын.
Катын үчүн, жаман болсо да, бир эркектин кучагында жатыш жыргал.
Адамга кылган жакшылык, айда тийген ай эмес, күндө тийген күн эмес.
Көчкөн журттун кадыры конгон журтта өтөт.
Кажалаң болбой — жут болбойт, кара өзгөй болбой — доо болбойт.
Эл жоосуз болбойт, жер тоосуз болбойт.
Кырсык — кырсыкты ээрчите жүрөт.
Мышыкка — оюн, чычканга — өлүм.
Кокуйдун кошкон кошогу, наалаттын салган төшөгү.
Жакшы болсо катының — табыла берет акылың, куусаң да кетпейт жакының, жаман болсо катының — кете берет акылың, чакырсаң (жалынсаң) келбейт жакының.
Узунсуз кыска болбойт үлгүсүз уста болбойт.
Тартар тилинен тартар.
Ойношчул катынды көзүнөн тааны.
Акыркы ашка каскак түшөт.
Калк кадырын билбесе, кайраттуу туулган эр карып.
Күйгөн менен өткөнгө өкүнгөн болбос.
Кабанаак иттен качып өт.
Сыйга — сый, сыр аякка — бал.
Акмакка айткан кайран сөз.
Сөзүң күмүш болсо, тек турууң алтын.
Балээ кетсе, бакыт келет.
Бай барман менен, жок дарман менен.
Бир сап ырдан бир кап чыр да чыгат.
Сөзгө чоркок муштумун көрсөтөт.
Алтын тапса, түйөргө түйүнчөк таппайт.
Иштегени жакшы болсо, жибектен шал өйдө.
Кызыл — кызыл кыялар, кыргый талга уялаар, акыр заман болгондо такыясын колго алып, кыз жигитти кубалаар.
Үйдө — арстан, сыртта — мышык.
Арачыга алты таяк.
Суу атасы — булак, сөз атасы — кулак.
Өрдөк жокто чулдук бий.
Ата — бала урушат, ага — ини жулушат.
Базары жакын байыбайт.
Баатыр жоодо мактанат, коркок үйдө мактанат.
Жаан баарыга саат, өлгөн өзүнө саат.
Жакшы — жумуш башында, жалкоо — үй кашында.
Канаты менен учкан куйругу менен конот.
Чыйыр жолго барат, жол — элге барат.
Бүлүнгөндөн бүлдүргү алба.
Кар эрисе суу болот, карыса сакал куу болот.
Өлсөк — бир көрдө (же чуңкурда), тирүү болсок — бир дөңдө (же дөбөдө).
Илим — ийне менен кудук казгандай.
Эр мактанса, бир октук, бай мактанса, бир жуттук.
Жалактап шыпыр болбо, жан кечти түшөт колго.
Тил — менин тууганым, тил — менин душманым.
Чыккан — мээнет, кирген — дөөлөт.
Бербеген кудайга чоң дооң барбы.
Касташсаң да, кастын намысын кордобо.
Айдап жүргөн алдымда, ит жеминдей олжом бар.
Энеси жок кыз, атасы жок уул — жетесиз.
Айла — алтоо, акыл — жетөө.
Булду берсең, сүткө бер.
Азазил азгырганда катын эрин чанат.
Балыктын күнү - көл менен, жигиттин күнү — эл менен.
Бакылдын багы көгөрбөйт, көгөрсө да көбөйбөйт.
Көптөн көп акыл чыгат.
Дос изде, душман өзү табылат.
Чындык — сегиз, бакыт — эгиз.
Марттын бергенин көрүп, сараңдын ичи күйүптүр.
Таш жарган балта кеңеште баш жарат.
Кемпирге — чал, келинге — күйөө, кызга — бозой.
Жакшыдан — мөөн, жамандан — жаан.
Күйөө — жүз жылдык, куда — миң жылдык.
Күч акылга баш иет.
Жакшынын жакшылыгы (пайдасы) тиер ар жерде, жамандын жамандыгы (зыяны) тиер тар жерде.
Миң жылдыздын бир айча жарыгы жок.
Көктөн тилегеним жерден табылды.
Пайгамбар барына назир (ыраазы).
Кызара жортсоң, агара бөртөсүң (же саргара жортсоң, кызара бөртөсүң).
Эки аяктуудан бажа таттуу, төрт аяктуудан бото таттуу.
Чаяндын уулары өздөрүн өлтүрөт.
Үйүң толгон аш болсо, буюрганын ашаарсың.
Ооздон — оозго өтөт сөз шекери, үйдөн үйгө кирет иш бекери.
Жаш улук эмес, өлүм улук.
Сүйгөнүңдүн кемчилиги болбойт.
Башынан багы качкандан — адам да качат.
Баланын өзүн төрөйт, кыял — жоругун (кошо) төрөбөйт.
Макал — сөздүн атасы, макул - сөздүн жетеси.
Буудайдын бараар жери — тегирмен, кыздын бараар жери — күйөө.
Жакшыда жамандын сөз акысы бар, байда жардынын көз акысы бар.
Эжени көрүп сиңди өсөт, аганы көрүп ини өсөт.
Эки жакшы баш кошсо — тунук суудай, эки жаман баш кошсо — ылай суудай.
Капарың кимден болсо, кадигиң ошондон.
Ээси арамза болсо, аты котур болот.
Жат жалгабайт, өз өлтүрбөйт.
Жакшы адам макалчы, жаман адам сакалчы.
Башка бирөө менен дешпе, дешсең башканы аралаштырып жешпе.
Тулпар түгүн оордобойт, султан сөөгүн кордобойт.
Катын өлсө камчы сап сынган менен тең.
Булбул түндө сайрап, күн чыкканда эс алат.
Сүлөөсүндөй керилбе, чоңдугуң иттей эле бардыр.
Курут десе куу баштан суу чыгат.
Ат аяган жөө баспайт (жөө калбайт).
Молдо жокто молдосуң, молдо барда жолдосуң.
Жамандан жасоол койсо, жалгыз уулунун көзүн аңтара чабат.
Тойдум деп сүйүнбө — сиңерине сүйүн, байыдым деп сүйүнбө — ийгилигиңе сүйүн.
Эри сүйбөс катынга эндик-упа не пайда.
Ыйык сезим жүрөктү кытыгылайт.
Бай барынча, жок алынча.
Кудайдын буйругу чачтан (же кумдан) көп, аны кылган (аткарган) киши жок.
Касынды жыргалда сына, кашыктап уу береби, досуңду тозокто сына, кайрылып суу береби.
Чөбү жок деп жерден түңүлбө, малы жок деп элден түңүлбө.
Тил — жүрөктүн ачкычы.
Айтканыңдан кайтпа (жазба), алдыңдан жоо чыкса да, кайра тартып качпа.
Жакын талашса, жатка жем.
Эки кочкордун башы бир казанга сыйбайт.
Өңүң суук болсо да, сөзүң жылуу болсун.
Жети баштуу ажыдаардан коркпо, эки жүздүү адамдан корк.
Көзүжокко көргөзсө да, билбейт.
Малдын сыры бакканга маалым, кыздын сыры төркүнгө маалым.
Өз камын ойлогон өспөйт, эл камын ойлогон көктөйт.
Тил акыйкатты табат.
Таба кылбай тобо кыл.
Кел — келине келгенде келинден мурун кыз тууйт.
Эски досуң кас болбос, эски касың дос болбос.
Баланын үйү — бапанын алачыгы.
Бузук бар жерде кусур бар.
Куюшканга кыпчылган тезектей болду.
Алган жарың жаман деп, ашканды кайдан табасың.
Коркпогондон корк, уялбагандан уял.
Кызганба тамак, кызгансаң — таяк.
Балкачынын миң урганы — барсканчынын бир урганы.
Жумуш кылсаң үшүйсүң, арак ичсең тердейсиң.
Биригишсе тиштешкен, ажырашса кишенешет.
Жаш — улук эмес, ажал — улук.
Соодасы түгөнгөн соодагердей болуп.
Сөз татыгын билбеген — сөздү баалабайт.
Баш аман (соо) болсо — бөрк табылат.
Керек болсо, терек жыгылат.
Энеси ой ойлобогон, атасы той тойлобогон.
Отурган кыз орун табат.
Жакшы атыңдан айрылганча, жаман козуңдан айрыл.
Киши өзү тойсо да, көзү тойбойт.
Жакшы — сылык, жаман — өнөк.
Балалуу үйдө — сыр жок, оорулуу үйдө — ыр жок.
Берсен — аларсын, эксең — орорсун.
Сөз сөөктөн өтөт, чучукка жетет.
Ой ойлосоң — тең ойло, тең ойлосоң кең ойло.
Киши акылы — кишен менен тушоо, өз акылың — өзүң менен тамыр.
Жанжагына карабайт, жакыным деп санабайт.
Ашы кордун — башы кор.
Молдо уктап кетсе, шайтан түшүнө кирет.
Казанга эмне салсаң, сүзгөндө ошону аласың.
Жыргаганымдан жылкычы болуптурмунбу.
Катын намыс үчүн кара киет.
Буюмдун кирин самын жууйт, көңүлдүн кирин акыл жууйт.
Ар кимдин жүргөн жери мисир.
Уурунун көтү (кээде чамасы) кууш.
Жамандын өзү коркок, сөзү чоркок.
Ит жыйыны топ болбойт.
Жоголгон бычактын сабы алтын.
Бөрү карыса да, бир койлук алы бар.
Жата берсең чалкалап, мал семирбейт кайкалап.
Майкана көрбөй, бала оңолбойг.
Кыңыр иш — кырк жылдан кийин билинет.
Шеги бар шекийт (же шектүү шекинет).
Айдын жарыгында жүргөнчө, күндүн көлөкөсүндө жүр, чубуттун жолдошу болгончо, арыңдын берекесинде жүр.
Кеби токмоктун, өзү акмак.
Баккан ээси жарашса, күйпүл күчүк сак болот.
Атадан алтоо болсо да, ар жалгыздык башыңда.
Дөөлөттөн артык мээнет бар.
Жылкы кашынышканча (кээде кишенешкенче), адам сүйлөшкөнчө (кээде көрүшкөнчө).
Коён өз көлөкөсүнөн коркот.
Өкмат кудаа эмес, кудаадан жудаа да эмес.
Аты арыса да өзү карыбайт.
Журт кыйырын күзөткөн алп кеткенде өз жоолашар, душман көк ташка кылычын жанаар.
Дыйкандын энчиси сепкен эгининде.
Соо эмес кыз соо кыздын бетин тырмайт.
Эки текем бир букача жок бекен.
Айласы кеткен жер тандабайт, жашы өткөн эр тандабайт.
Олтурган кыз ордун табат.
Мокок бычак кол кесет, чоркок сөз тил кесет.
Талаштан тактык жаралат.
Кан төкпөй жеңиш жок, тер төкпөй жемиш жок.
Жакшы максат — бүтүн кылат, жаман максат — күкүм кылат.
Өз айыбы өлгөнчө билинбейт, киши айыбы кирип чыкканча билинет.
Энеси тепкен кулундун эти оорубайт.
Наадандын кылган кастыгын жакшылык менен жеп ал.
Аштык көп болуп эки жыл ичпейт... Төө көп болуп конокко сойбойт.
Дүлөй болбос үчүн кулагыңды сакта.
Какшык сөз кадырлашты да бузат.
Эки коёнду кууган бирин да кармай албайт.
Кетмен чапмак — алмак, салмак, кош айдамак — бармак, келмек.
Жаман көргөндүн бөркү казанбактай.
Уктабаса — эр башы чоюн, тынбай жортсо — ат туягы болот.
Жадаткан меймандын жагымы жок.
Чындык — ачуу, калп — таттуу.
Конок — болжолсуз, өлүм — сураксыз.
Эки эл тарап болсо, эптүүжигит катын алат.
Оорго чыдашып, женилди колдон алышты.
Ашуудан ат алмаштырбайт.
Энелүү баланын өзү ток, энесиз баланын көзү ток.
Экөөгө бирөө бата албайт.
Келин келет, кыз чыгат.
Багы бардын ташы да өйдө кулайт.
Дос — жолдошуң бир жылдык, куда — сөгүң миң жылдык.
Айды этек менен жаба албайсың, байлыкты бекер жерден таба албайсың.
Бар болбой малың чачылбайт, жок болбой жолуң ачылбайт, башыңа мүшкүл иш түшпөй, малың арзан сатылбайт.
Алтынды чыккан жеринен каз.
Бир жолу калп айтсаң, ишенимден ажырайсың.
Кылыч жарасы — бүтөт, тил жарасы — бүтпөйт.
Арыкты кыйналып чапсаң, сугатты ойноп сугарасың.
Катуу камчы, заар тил, оор жумуш, тузсуз аш, шордуулардын энчиси.
Алга жылган — ашуу ашат.
Таап сүйлөгөн таттуу сүйлөйт.
Эрте тургандын этеги толот.
Озунган (жигит) оодарат.
Ынтымак бар үйгө ырыс түнөйт.
Эбин тапкан эки жейт.
Балалык — падышалык, карылык — катуулук.
Журт арасын атанын арам сийдик уулу бузат.
Кара жемсөө адамда калыстык жок.
Ага-тууган кимде жок, сыйлашпаса жатча жок.
Эрден ыйман качып кутулбайт.
Козусунда тойбогон, токтусунда да уңчулугун койбос.
Көпкөн жигит көп сүйлөйт, чечен жигит эп сүйлөйт.
Кишинин аты терчил.
Таянган тоосу бийик болсо, ыргыткан ташы алыс түшөт.
Ашыккан (шашкан) кыз эрге жетпейт, эрге жетсе, этеги жерге жетпейт.
Бир акмак атасы өлгөндө көбөт, бир акмак катын алганда көбөт.
Тоо бийиктиги алыстан байкалат.
Үй кылган да аял, күл кылган да аял.
Бирөөнүн ашына — мойнуңду созбо.
Ит менен дос болсоң сөөк талашасың.
Бир көргөн — билиш, эки көргөн — тааныш, үч көргөн — алыш.
Сөздөн (дүн) сөздүн (дөй) баркы бар, ар бир малдын (сексен сегиз) наркы бар.
Эл башы болмок оңой, эл баштамак кыйын.
Эл үчүн эзил, калк үчүн кыйнал.
Элдин эки тиреги бар, биринчиси — акылман, экинчиси — баатыр.
Жашыңда берсин (кылсаң) мээнетти, карыганда берсин (көрөсүң) дөөлөттү.
Бийиктен кулаган катуу тиет, бийликтен кулаган кара киет.
Тулпар — тушунда, күлүк — күнүндө.
Өз колуңда болбосо, өлдүм десең ким берет.
Иши оңолбогондун уулу урушчаак, келини керишчээк.
Аз да болсо, көптөй көр, арык да болсо семиздей көр, алыс (жат) да болсо, жакындай көр.
Элге берген куруттан мени эмне куруттуң.
Жоо аяган өзү өлөт.
Жашыңда берсин мээнетти, карыганда берсин дөөлөттү.
Жаман жылкы жал күтсө (жал бүтсө), жанына торсук байлатпайт.
Күнү — күйүшкөн жоо, абысын — андышкан жоо.
Бекер жүргөнчө, бекер оку.
Бөрү — койго тойбойт, кулак — сөзгө тойбойт, көңүл — ойго тойбойт, көз — көргөнгө тойбойт, жер — жутканга тойбойт, куш — учканга тойбойт.
Жумшак айткан месел сөз, муз жүрөктү эритет.
Угумдуу аңгеменин узагы жок.
Эр ачкадан өлбөйт, арынан өлөт.
Жакшыда кек жок, жаманда тек жок.
Атаң кимди алса энең ошол, агаң кимди алса жеңең ошол.
Оозу чалпоо жигиттин бир ажалы элинен, аягы суюк аялдын бир ажалы эринен.
Эл аралаган сынчы болот, жыгач араалаган үйчү болот.
Жаман койчу жайытын бир күндө түгөтөт.
Оймоксуз аял болбойт.
Ажоосу жок эл — серкеси жок кой.
Кыз туудум — кыялын кошо туубадым, уул туудум — уздугун кошо туубадым.
Өзүмөн алыс төркүнүмө көрүнсүн.
Молдонун айтканын да, кылганын да кылба.
Саан камдагыча, сабаңды камда.
Сөздүн айгагы сөз.
Ырыстууга — жуучу келет.
Арпа берсең атка бер, күтүр — күтүр чайнасын.
Жакшы жүргөн жерине тынч салар, жаман жүргөн жерине өрт салар.
Жалтанбаган жоону жеңет, жадабаган тоону жеңет.
Сүрүп — сүрүп мал бер, сары өркөчтүү нар бер.
Ай толгонун билбейт, жигит болгонун билбейт.
Күн катаалы — күндө жаайт.
Анык чечен — акындар жазгы жааган жамгырдай.
Качааган айгыр үйрүн түгөтөт, көчөөгөн төрө элин түгөтөт.
Жакшы кыз эрден чыкпайт, эрден чыкса да элден чыкпайт.
Жаман бука өз башына чөп үйөт.
Алышыңды бек байла, жардап кетсе суу бербейт.
Башка элге барып султан болгуча, өз элиңде ултан бол.
Эринчеек эшке чыкса, ат жалдайт.
Өңөрүп жүрсө кой өлөт, өбөктөп жүрүп ырчы өлөт.
Досуңдан сырыңды жашырба, душманыңды башыңдан ашырба.
Эл сагынбас эр болбос, жер (же үйрүн) сагынбас ат болбос.
Ичкенин кускан чабалдын иши, бергенин алган жамандын иши.
Акыл сөзү кыска, адилет сөзү ачуу.
Устанын уун тапсаң, темирдин суун табасың.
Катын — жапаа, ит — упаа.
Шайтанды да, бир катарында азгырып, жолдон чыгарып кеткен азезил.
Жакшынын асты тар, арты кең болот.
Төшөгүн салып жата албай — жерден көрөт, өз эрин алып жата албай — элден көрөт.
Чырым этсе — көзгө пайда, чымым ичсе — тамакка пайда.
Чын айткандын досу көп, калп айткандын касы көп.
Жалгыз карга бокко тойбойт.
Тийбегенге тийишпе.
Жүз жолу айткандан бир жолу көргөзгөн артык.
Астапыралланын казаны бат кайнайт.
Атасы козу бычпагандын, баласы өгүз бычаар.
Эр кайраттуу болсо, катын уяттуу болот.
Адамга өлүм ак (өңгө жалган — өлүм ак).
Каранын каны чыкканча, сарынын жаны чыгат.
Кайгы жокто кайгы болду, өгөй кайнененин өлгөнү.
Атамдын тапканы энемдин баракелдесине да жарабаптыр.
Мансапка мал керек.
Күлгөндүн баары дос эмес, урушкандын баары кас эмес.
Сөз жүзүндө сүйүүдөн, ачык жек көрүү артык.
Өзү билбейт, билгендин тилин албайт.
Ийгиликтин кечи жок.
Элге караганга эл да аркасын салбайт.
Душманы жок адам болбойт, дудуктун да жанын койбойт.
Жакшы азамат белгиси ары мырза, ары күл.
Өткөн ишке — салабат.
Эл элге батса, үй үйгө батпайт.
Күйөөнүн аты менен күл ташы.
Акылдуулар сөз алышат, акылсыздар өч алышат.
Коюндан төгүлсө, кончко.
Уят өзүнчө бир уруу журт.
Бир жеңден кол, бир жакадан баш, бир ооздон сөз чыгарсаң жоого алдырбайсың.
Бир күнүуруш болгон үйдөн, кырк күнү береке кетет.
Эринчээк эгинчиден эринбеген машакчы озот.
Карга тарп жебей тоюнбайт.
Малды эрден сура, аккан терден сура.
Өз башын аябаган киши башын далдал кылат.
Казанчыга мал кайгы, кара эчкиге жан кайгы.
Арыбас ат болбойт, тозбос тон болбойт.
Башты башкара билген башкага үлгү.
Катардан ашсаң да, калктан ашпа.
Кепилдин кепини күйөт, кээ бирөө ошону сүйөт.
Эл четине жоо келсе жан аяган жигитпи.
Бирөөнүн жакшы жаманы кирип чыкканча билинет, өз жаманы өмүр өткөнчө билинбейт.
Жарнамаң мыкты болсо, соодаңжакшы болот.
Карга каркылдап учуп каз болбойт.
Даана карт даркан жигиттен чыгат.
Иштегениң биз үчүн, үйрөнгөнүң өзүң үчүн.
Ата каргышы — ок, эне каргышы — бок.
Чалыры турса көзүндө, чаргыты (чалгырты) болот сөзүндө.
Кекилик өз атын өзү чакырат.
Башчы экөө болсо акыл — жалгыз.
Коркоктун — аты Жообасар.
Достун жаны бир, туугандын малы бир.
Баспас ат, өтпөс бычак эрди тез карытат.
Ичер ашы жоктун, үрөөр ити да жок.
Дудуктун душманы жок.
Баатырдын алдынан түлкү чыкса кылактап — олжо болот, аял чыкса булактап — жолтоо болот.
Бир уйдун мүйүзү сынса, миң уйдун мүйүзү зыркырайт.
Кайрылгандан — айрылба.
Жалкоого иш буюрсаң, өзүңө акыл үйрөтөт.
Казан толгон аш болсо, буюрганын ичесиң.
Эгер адамзат жай менен кыш, ысык менен суук, ачуу менен таттууну көрбөсө, бул чиркин бир катырган сүрөт эмеспи.
Алдыңа түшсө, атаңдын кунун кеч.
Жакшынын тоюна бар, жамандын өлүмүнө бар.
Молдо (же койчу) көп болсо, кой арам өлөт.
Акырын басса «аксак» дейт, катуу басса «таскак» дейт.
Жоонун түбү эл болор, тоонун түбү бел болор.
Көп жойлогон түлкү капканга түшөт.
Өзү боштун сөзү бош.
Ынтымак бар жерде — ырыс бар.
Коңшу жакшы болсо, сокур кыз эр табат.
Сарт бышырсын, кыргыз туурасын, казак ашасын.
Кудай берейин десе, казынасы кенен.
Туз таткан жериңе карасанаба.
Улуу сезим — улуу сүйүүнү жаратат, улуу эмгек — улуу акылманды жаратат.
Арык атка камчы жуук (же үйүр), жыртык үйгө тамчы жуук (же үйүр).
Өрүш малдуу — дасторкон майлуу.
Дөшү болсоң — чыда, балка болсоң сок.
Эмгегиң адал болсо татканың таттуу болор.
Айчүрөктү көрүш үчүн, Кеметейдин көзү керек.
Баласы жоктун — ырысы жок.
Бек зикир чалса, бек эместер бакшы болот.
Как эткен карга, кук эткен кузгун жок.
Сөздүн көркү — санат, куштун көркү — канат.
Сууну чым токтотот, сөздү чын токтотот.
Жаралуу кийик жата албас.
Күн тийип туруп жааган күндөн түңүл, күнгүрөнүп сүйлөгөн кишиден түңүл.
Күндө келген — күл ууртайт, айда келген — май ууртайт.
Жамандыкты үнуткан — жакшы, жакшылыкты унуткан — жаман.
Бактылуу эмгегинде зор.
Сураган жеңил, жооп бериш оор.
Билимдүүдөн акыл сура.
Элинен качканды бөрү жейт.
Өзүңө урулбас үчүн, өзгөгө жарык кыл.
Асманды тиктегендин көзү акыят.
Айлыңды караарсың — алаканыңды жалаарсың.
Кырк эчкиге сексен теке.
Ыр — өмүр булагы.
Куюшканга кыпчылган боктой болбо.
Баш куйрукту күтпөйт.
Теңине албаганга жолобо.
Жаман атка жал бүтсө, жалына торсук байлатпайт.
Адептүү бала — абийир, адепсиз бала — жабыр.
Кары карап турбайт, жигит жилик албайт.
Токой — тоонун көркү, Эр — ЭЛДИН көркү.
Төөгө минген боюн жашырбайт.
От менен ойнобо.
Суу да катуу жерге токтойт.
Ойлобой — баштаба, баштасаң — таштаба.
Күлүп сүйлөгөн кишиден түңүл, тийип жааган күндөн түңүл.
Бий экөө болсо, доо төртөө болот.
Нар баласын карпып сүйөт.
Жаткан бойро, жүргөн дарыя.
Суу мол болсо, нан да мол.
Азсыздангандын шыбагасын ити жулуп кетет.
Беш кол оозго батпайт.
Күчтүү менен күрөшпө, түптүү менен тирешпе.
Эрдин даңкын алыстан (же сырттан) ук.
Бети жокко безетки чыгат.
Бирөө бузуп айтат, бирөө түзөп айтат.
Кеп чынынан бузулбайт.
Оомалуу кезек, төкмөлүү дүйнө.
Жаманды мактасаң, каманчалык өлтүрөт.
Сөз өзөгү — макал.
Өспөс уул өнбөс доону доолайт.
Азоону чалма жоошутат, акмакты токмок токтотот.
Төө чөлдү ойлосо, бака көлдү ойлойт.
Төгүн жерден өрт чыкпайт.
Жыгылсаң, нардан жыгыл, буйласын ала жыгыл.
Ит жаманы бороондо кычайт.
Карга бакса куш болбойт, кара темир курч болбойт.
Май талканды ичине жаккан киши жейт.
Барына шүгүр, жогуна тобо.
Бир сөз бар — оозго алгыс, бир сөз бар — издесе тапкыс.
Сыртынан тон бычуу.
Калың элди жамандаба, каргышына каласың.
Чулдурдун тилин энеси билет.
Торко — тозот, туяк — озот.
Ээсине буюрбаган мал, башкага буюрбайт.
Жаман аял кетем деп коркутат, жаман эркек өлөм деп коркутат.
Кекээрден кудай безиптир.
Турмуштун туткасы — аял.
Өткөн ишке салабат кыл.
Айбанга — келтек, адамга ишарат.
Мен көргөнмүн көпкөндү, көп чогулуп келгенде төөчө барып чөккөндү.
Жакырчылыкта табылбайт тыйын.
Жыртык — тешикке күлөт.
Сурап ичкен — суу ичкен.
Боюнун узунун кантейин, акылынын кыскасын кантейин.
Эр улан болбойт, ат кунан болбойт.
Алуучу болбосо — сатуучу кор болот.
Күлүк озбой, сулуу озбой, бак озот.
Касташканың уялгандай болсо, кайрып камчы салба.
Аздын арманы күчтүү, көптүн дарманы күчтүү.
Сөз төркүнүн билбеген, сөз түбүнө жете албайт (уятка калат).
Ийненин чөпкө түшкөнү — жоголгону.
Жоо качканда баатыр көбөйөт.
Жалчы мал багат, жакшылар калың салат.
Доско ишенгиче, дооранынды байлана жүр.
Эркек берешен болсо — заар, ургаачы берешен болсо — каар.
Өлүмдөн башканын баарынын эртеси (ачыгы) жакшы (түзүк).
Дөөлөтүңө ишенбе, мээнетиңе ишенбе, хан болгон башың бир күнү түшөр кишенге.
Кыргында хан өлөт.
Ким кудайга ишенсе, колу-буту кишенде.
Жакшы эли менен, жер кени менен (даңктанат).
Кул жеймин дейт куйрукту, кудай билет буйрукту.
Кыз жакшысы чалкакка тийген айдай, чыныга куйган майдай.
Карыган соң жашарбайт, кемпир менен чал кайтып.
Иши жүрөөрдүн ташы өйдө кулайт.
Жакшы адамда жаштык жок, тобокелдин көөнү ток.
Бир күн кетмен чапкан нандын даамын билет.
Кылганың бирөө үчүн, үйрөнгөнүң өзүң үчүн.
Пулуң болсо, кулуңмун.
Сүткордон карыз алба.
Аз дүйнөгө (тамакка) арзыбай, көптү кайдан табасың, жарма, чайды жаман деп, этти кайдан табасың.
Калп сүйлөгөн каакы.
Алдаса болот жаш башты, каргаса болот как башты.
Жакшы адам он бешинде жашмын дебейт, жүзгө чыкса карыдым дебейт.
Сапарбайдын сан жылкысынан Кулансарыктын кула байталы көрүнөт.
Эр ортону — элүү жаш.
Ырысы жок элдин ырымы күч.
Кулда кулак жок.
Ар ким өз көмөчүнө күл тартат.
Өзгөгө өбөк болгуча, өзгө төшөк бол.
Ырыстуунун аты күлүк, кызы сулуу чыгат.
Суук сөөктөн өттү, чучукка жетти.
Баканын өзү чөлдө болсо да, көзү көлдө.
Иштесең кулча, тиштейсиң байча.
Жакшыны сөз өлтүрөт, жаманды таяк өлтүрөт.
Мата даңкы менен бөз өтөт, ата даңкы менен кыз өтөт.
Жакшыны мактасаң, жоону чабат, жаманды мактасаң, каман чалат.
Чапчаң ат арышын таштайт, баары бир күлүктөн ашпайт.
Куру сөздөн (соодадан) маани чыкпайт.
Жегичтики суудан суута кетет.
Өзгөнүн ишин өзүңө жору.
Эр эгиз, эмгексиз жалгыз.
Сөздүн сөздөй баркы бар, отуз эки наркы бар.
Билбеске айтпа, толбоско куйба, тойбоско бербе.
Алты өлөңүм бек болсо, атым туйлап не кылат, алганым өзүм деген сон, элим (кээде абысын) айтып не кылат.
Бирөөнүн ат көтөргүс бөзү бар, бирөөнүн ат көтөргүс сөзү бар.
Айтса — жүрөккө, чапса — билекке.
Каалаганыңыздын кабылганы — досуңуздун сагынганы.
Кара жерден кар кетсе, жерди көргөн бир мурат.
Чайнаганың — күмөн, жутканың сеники.
Башы бүтүн, боору аман — адам жок.
Илгеркинин жакшысы журттун камын жейт, эмдигинин жакшысы өзүнүн кара жанын жейт.
Эли-журтуң болбосо, ай, күнүңдөн не пайда.
Болоор иш болду, боёсу канды.
Аш акылы жокту алып урат, көөдөнү жокту көтөрүп урат.
Бут серпкенге ал келбейт, ажал жетип күн бүтсө.
Эмгектен булчуң чыңалат, эринчээкке конбос бак.
Шагылы болбой зоо болбойт, шайыры болбой эл болбойт.
Жаманга (соргокко) чоң аягыңды көрсөтпө.
Карылуу үй ырымсыз болбос.
Ач калганда ток болууну унутпа, ток болгондо ач калууну эсте.
Чоң атаңдын кадырын чоңойгондо билесиң.
Көпчүлүк камын ойлосоң — озосуң, өз камынды ойлосоң — тозосуң.
Таягың узун болсо, белиң ийилбейт, канаттуунун териси мээлей болуп кийилбейт.
Ата сыйлаган абийир табат.
Ууру байыбайт, сук тойбойт.
Бараар жери жоктун, басаар тоосу жок, барбага жерде жыргал көп, барсаң аны таппайсың.
Кеп көтөрбөй жакшы бөлбойт, тер көтөрбөй күлүк болбойт.
Ооз — бирөө, кулак экөө, бир сүйлөсөң, он тыңша.
Жаман адам — өз ырыскысына өзү түкүрөт.
Ээн жердин көк бөрү.
Эл сүйгөндөй досуң болсун, жер сүйгөндөй кошуң болсун.
Баш аманда мал таттуу, баш ооруса жан таттуу.
Айгыр көпсө — үйүрүн кажыйт, хан көпсө — элин кажыйт.
Кар төшөнүп таш баспай, тоо таянып түз баспай, белине саадак байланбай, түн уйкусун төрт бөлбөй, эрендерге арзан мал кайда.
Бир кишинин дөөлөтүнө миң киши мас болот.
Өз жоокерин күтө албаган, душманына түтө албайт.
Тууганга кара санаган, туура жалчыбайт.
Суудан тонун аябаган, жоодон жанын аябас.
Коркокту өлүм өзү издеп табат.
Итке набат таштасаң, таттуулугун биле албайт.
Ишти баштап мактанба, мактангын бүтүп жатканда.
Жоонун сыртында болбо, ичинде бол.
Билимдүүнүн — билими жугат, билимсиздин — ириңи жугат.
Кембагал болоюн десең, накта алып, насыяга сат.
Көмүрчүгө темирчи үйүр.
Дос алдында жооп берүүдөн көрө, душман алдында өлгөн жакшы.
Азаматтын кадырын атасы эмес, эл билет.
Башы батпагандын балтыры сыйат.
Жакшы эр (жигит) элин өргө сүйрөйт, жаман эр (жигит) элин көргө сүйрөйт.
Кетмен чаппай нан кайда, чеке терсиз мал кайда.
Кууган да кудай дейт, качкан да кудай дейт.
Ар ит өз короосунда арстансыйт.
Дарт да башка, ажал да башка.
Калптын арышы кыска.
Өзөндүү сууга тал бүтөт, өлбөгөн кулга мал бүтөт.
Кожоюн — коноктун малайы.
Ээси теңдикке көнсө да, ууру көнбөйт.
Түйөргө түйүнчөк табылбайт.
Сүзөнөөк уйга кудай мүйүздөн айтпаган.
Катын ишин билет, эркек кушун билет.
Үйдөгүлөр күлсө, сырттагылар ырсайат.
Сулууга баа жок.
Бөрү арыгын билгизбей, итке жүнүн үрпөйтөт.
Кээде жигит төө минет, кээде жигит жөө жүрөт, төө мингенде жигитти, төбөсүнө көтөрүп тегеректеп эл жүрөт, жөө жүргөндө жигитти, жөлөгү жок байкуш деп, жөөлөсүнтүп эл күлөт.
Жоодон ачарчылык күчтүү, жошултуп алсыратат күчтү.
Карамыктын даны болгуча, ак буудайдын саманы бол.
Билимдүүнүн билими жугат, билимсиздин кири жугат.
Ак жоолукчан көрүнсө, энекем менин дебейминби.
Ат баспайм деген жерден үч басат.
Жар ураса суу чыкпайт, жалгыз өлсө чуу чыкпайт.
Туура сөзгө жооп жок.
Чөп чыкпаган сайдан кач, кайыры жок байдан кач.
Саны бар, сапаасы (же сапаты) жок.
Жакшыны жатым дебе, жаманды досум дебе.
Калпты — чынды көп айтып — сеники аша кеттиби, каза элечек оронуп — меники аша кеттиби.
Өлкө алсыз учурунда адам ресурсуна таян.
Аты жаман мурун камчыланат, атасы жаман мурун айтат.
Өлгөндүн артынан өлмөк жок.
Калак кайраттуу колдо болсо, кайык бардыгына чыдайт.
Майдан колум жооруду, көптөн көңүлүм ооруду.
Адам да көктөмдө арыктайт.
Бай жаңы тон кийсе, «куттуу болсун» — дейт.
Камсыз мерген карарган тоону атат.
Бешимде туруп кеп айтсаң, беш күнгө чейин оолугат.
Турнадан бий (башчы) койсоң, кайгы кетпейт башыңан.
Айран уютса — ириткен, тери ийлесе — чириткен.
Жарды болсоң — көчүп көр, жалгыз болсоң — өлүп көр.
Жолдош болбо айгакка, мүдүрүлтөт тайгакка.
Калп айткан киши жарыбайт.
Жакшылык өмүр шамы, чөккөн көңүлдү чалкытат, өчкөн отту тамызат.
Адамзаттын жакшысы азыраак сүйлөп, көп тыңдайт, аргымактын жакшысы азыраак оттоп, көп жуушайт.
Айда жеген ток болот, күндө жеген сук болот.
Уунун сырын мерген билет, жоонун сырын жеңген билет.
Кейүү бар — кер тартуу жок.
Эки эчкиң болсо, үйүң толо быштак, эки аялың болсо, үйүң толо мушташ.
Тоолуу жер аңсыз болбойт, көчмөн эл малсыз болбойт.
Аманчылык жамандыкты жеңет.
Куш канаты менен учуп, куйругу менен конот.
Алгандын да — бергени болот (бар), ичкендин да — кусканы (чычканы) болот (бар), чыккандын да түшкөнү болот (бар).
Бирлик бар жерде тирлик бар.
Саны менен бирге даны болсун.
Кичине жалаадан чоң балаа чыгат.
Буюрбаган ашыңа, жөө конок келсин кашыңа.
Кеп кыйшыгын (же кыйыгын) жүйөчү билет, ичер ашты ээси билет.
Бузулаар үйдөн ырк кетет, атасынан адилдик кетет.
Аяктуу сөзгө аргасыз жооп кайтарат.
Бирөөнүкүнө көз артсаң, өзүңкүнөн кол жууйсуң.
Дарыя сууда балык бар, биз укпаган калык бар.
Оозуң кайсы десе, мурдун көрсөтөт.
Келер сөздү келин айтат.
Коңшулуктун белгиси — алыш-бериш, досчулуктун белгиси — барыш-келиш.
Жарык дүйнөдө бир улак жаралса, бир түп шыбак кошо жаралат имиш.
Кайгырганга кайрылган жакшы.
Бир күндүк өмүрүң болсо — түштүгүнө жорго мин.
Бир буту көрдө (көктө), бир буту жерде.
Коросон бычак кол кесет.
Адамга көрбөгөндүн баары кызык.
Аш аз болсо, ээсин сыйлайт.
Токтогулдай ырчыны айт, Толубайдай сынчыны айт.
Айтып кылган иштин айбы жок.
Үйрөнгөн адат калабы, уйга жүгөн салабы.
Эшек мингендин эки буту тынбайт, эки катын алгандын кулагы тынбайт.
Караңгынын көзү жок, жамандын кулакка сыяр сөзү жок.
Ата жакшы — уул жакшы, эне жакшы — кыз жакшы.
Бай өлгөн аттын такасын издеп, алты ай жер казыптыр.
Досондону ант урат, куданданы бата урат.
Адилет сөз ачуу.
Кара терек жыгылса, калган терек не пайда.
Баштуу тойдун ыры көп, башсыз тойдун чыры көп.
Өлгөн уй сүттүү болот.
Эшектин кулагы узун, ушакчынын тили узун.
Керегеде кулак бар, кеңешер болсоң алыс бар.
Агасы минген атты — иниси минет, атасы салган кушту — баласы салат.
Болор кулун — желеде булкуйт, болор бала — бешикте булкуйт.
Миң ооз сөз бир болсо, бир ооз сөз тек турат.
Сыймыгы качкандын үй — бүлөсүнө баркы болбойт.
Агын тапсаң аласың, караны тапсаң каласың.
Бадалдуу жерде сайгак көп, балалуу үйдө айгак көп.
Деген экен, деген экен — бир коёнду бир коён жеген экен.
Ынтымак болбосо, иш оңолбойт.
Карга да эки чокуп, бир карайт.
Тоонун түлкүсү жакшы, бардын күлкүсү жакшы.
Калем менен жазганды, балта менен чаба албайсың.
Жерге өзүң көөмп алып, жерге таарыныч кылбагын.
Эр эмилбей мал кайда, кетмен чаппай дан кайда.
Мусапыр болбой, мусулман болбойт.
Сулуулугунан жылуулугу.
Малды курутпайын десең пул кыл, эгинди чиритпейин десең ун кыл.
Тандаган, тандап, тазга жолукту.
Адамдын адам билет сымбатын, акмактар кайдан билсин, адамдын арзан менен кымбатын.
Кудай кылганга кудай урган теңелет.
Отуз өлчөп бир кес, он жолу ченеп бир жолу кес.
Арадагы акмак — туурадагы токмок.
Ат тойгон жерине качат, адамзат туулган жерине качат.
Тобокел түбү — жел кайык, желесиң да жетесиң.
Адамдын бетин бөрүжебейт.
Акырын баскан молдодон сактан, ала чапан кожодон сактан.
Ачуусу келген бай: «чөгөрүп, өлтүрөм» — деп, чортон балыкты көлгө ыргытыптыр.
Ата кебин эшиткен уул адеп тутат.
Сокур тутса — бек тутат, чолок урса — бек урат.
Кайгы пайдасыз, ый жардамсыз.
Толтура буудай салганда кампанын чери жазылат, топ этип жерге түшкөндө жампанын чери жазылат.
Өткөндү эстеген — жакшы, кектеген — жаман.
Жаман туугандан жакын кошуна артык.
Даярга тап койбө, дардаңдап шап болбо.
Ар ылдыйдын өрү бар.
Кайраттуунун калпагы да курал.
Кызы бардын назы бар.
Суу менен жер көгөрөт, эл менен эр көгөрөт.
Тамганы күйгүз, күйгүзбөсөң өзүң күйөсүң.
Акылың болсо азамат, аштык айдап баккын мал, «айдай келге» ишенбей, бастырып барып көзүң сал.
Конуш акысын төө кайтарат.
Жылдаш катын — сырдаш.
Ата-эне берген тарбиядан турмуш өзү берген тарбия он эсе артык.
Мансап ажарыңа да, ажалыңа да карабайт.
Кайгысы канча болсо, көз жашы ошончо.
Баатырдын (эрдин, жакшынын) атын (даңкын) алыстан ук, (эрдин өзүн көрбө, даңкын ук), жанына барсаң бир киши.
Күндө Мамай чабылбайт, мендей кемпир табылбайт.
Орто — Токойдо отун жок, Көтмалдыда суук жок.
Байдын көп малы көзгө көрүнбөйт, кембагалдын жалгыз эчкиси көрүнөт.
Эрегиштен эр өлөт, кара кулак шер өлөт.
Карга көргөнүн чокуйт, молдо билгенин окуйт.
Эски журттун кадыры өрүүдө билинет.
Күзүндө үркүп калат, жазында илкип калат.
Элин сагынбас эр болбос, үйрүн сагынбас ат болбос.
Мал — асырагандын көз оту, бала — асырагандын боор эти.
Жөтөл — картаңдын күлкүсү.
Зарыгып аккан булактан, сасык да болсо көл жакшы.
Атасы болушчаактын — уулу урушчаак, энеси болушчаактын — кызы ыйлаак.
Ат мүдүрүлбөй жер тааныбайт, эр мүдүрүлбөй, эл тааныбайт.
Ат менен катынга ишенич жок.
Жалгыз өгүз кош болбойт, жаакташкан дос болбойт.
Күңгө күлө бакса, бир штандык бөз сурайт.
Алтынды эрите албаган иритер, терини ашата албаган чиритер.
Сүйүү сулуу издебейт, уйку төшөк издебейт.
Жаман мыйзам жакшы элди жакыр кылат.
Ар немеге бир неме.
Бирдиктүү эл — кебелбес аскадай.
Эл жасаса жүрөгүм ооруйт, өзүм жасасам белим ооруйт.
Иттүү конок батпайт, биттүү конок батат.
Ат кадырын жок билбес, ач кадырын ток билбес.
Жаман кийим жок болсо, жакшы кийим кор болот.
Адамдын ийгилиги эмес, акылына карап баа бер.
Жара айыкса так калат, жаман сөздөн кек калат.
Киши дүйнөгө түркүк болбойт.
Акылы жок чыр сүйөт, обону бар ыр сүйөт.
Бекер киши таз болбойт.
Дүйнөдө нан улук.
Жамандын колуна бийлик тийсе оңдурбайт.
Ачууну ачуу басат.
Жоо чапкан алпка айып жок.
Өнөрдү билүүгө да өнөр керек.
Көчүп кордук кылганча конуп турук кыл.
От жакпай казан аспайт, таң атпай торгой сайрабайт.
Көп ооз сүйлөсө, бир ооз тек турат.
Сөөксүз тил сөөктү сындырат.
Чоң баштын да маң башы бар.
Атам өлсө — өлсүн, атамды көргөн өлбөсүн;
Бийик тоону көрөмүн десең, башына чыкпа.
Чынчыл адамга жүгүн.
Өзүндө жок болсо, атаң да жат.
Бөрү — жарды, кузгун — тойду.
Дили узундан түңүлбө, тили узундан түңүл.
Билгенге бата аяк, билбегенге ант аяк.
Тирүүлүк — жолдон башталат.
Маараганга жарагандын бардыгы эле кой болот.
Жаман ит ыркырап буттан алат, жаман катын аркырап беттен алат.
Төшөгүңө карай аягыңды соз.
Аккан арыктан суу агат.
Эки эрдин достугу, бир белден ашырат, эки элдин достугу, миң белден ашырат.
Зордукчуга тендик жок.
Үйдө короз, тышта жөжө.
Эмгеги аздын — өнмөгү аз (же эмгек аздан өнмөк аз).
Оорубаган өлүмдөн коркпойт.
Ийгиликтин эртекечи жок, көрүнген тоонун ыраагы жок.
Адил адам абройлуу.
Карынын кебин капка сал.
Сарсанаа болбо жогуңа, санаа жокко жеткирбейт.
Жакшыдан башчы койсоң элди түзөтөөр, жамандан башчы койсоң элди жүдөтөөр.
Бөкөндү минсе ат болбойт, тууган менен үч бөлүнсө жат болбойт.
Улууну укпаган узабас.
Мышык чычкан дос болсо, кампага каргыш тиет.
Жалгыз болсоң чогоол бол, көп жанынан түңүлсүн.
Сыйлаганды билбеген, сыйпалаган көр сокур.
Теректей бойдон, теменедей акыл артык.
Алганың жакшы болсо, аргымак минип дуулаарсың, алганың жаман болсо, азабын тартып куураарсың.
Катын өлсө камчы сап.
Зорго да зор мокочо жолугат, зорго сыйынсаң, кудайга сыйын.
Жай — бейиштин белгиси, кыш — тозоктун белгиси.
Кулалыдай салпактап миң жыл өмүр сүргөнчө, барчындай асманда чалкып, бир жыл өмүр сүр.
Уул жакшысы — урмат, келин жакшысы — келбет.
Сагызган сактыгынан эмес, суктугунан өлүптүр.
Эгизден төл өсөт, эмгек менен эр өсөт.
Кыз кылыгы менен жакшы, ийне учугу менен жакшы.
Бир казан сүттү иритиш үчүн, бир тамчы айран жетиштүү.
Осол өскөн жыгач бутагын көтөрө албас, осол адам атагын көтөрө албас.
Акылсыз достон, акылдуу душман (жат) артык.
Топту карай таш ыргытпа.
Бычмачынын күчүгүндөй шыпылдап.
Жаман төө жабуусун жерийт, жаман адам айлын жерийт.
Булуттун көркүжери менен, буудайдын көркүтери менен.
Кишини ичинен бил, ичинен биле албасаң ишинен бил.
Жаш чак — алтын так.
Тамагын тартпаган таттуусунан айрылат.
Баш айрылса, бөрк ичинде.
Бөтөлкө менен достошкон, өмүрү менен коштошот.
Өлтүрөм дегенден коркпо, «өлөм» дегенден корк.
Кыйындыкта жолдошуңду сакта, максаттуу иштен качпа.
Музоо уурдаган өгүздү да уурдайт.
Сүйрөлгөн иште сүйкүм жок.
Өзү жаш болсо да иши — маш.
Улак өлбөсүн, ууру өлсүн.
Эшек айкырса, булбул тынчып калыптыр.
Уурусу күчтүү болсо, ээси өлөт, (же) уурсу күч болсо, ээсин коркутат.
Кылды бакандай кылып көрсөтөт.
Бөрү ачыкпай, жортуулга чыкпайт, тойгон бөрү, ууга чыкпайт.
Коогадан теңир сактаар.
Сүйлөгөн сөздүугууга, сүйө турган эл керек.
Чечекке чектирбеген чымчыктарымды кызыл тумоодо кырып алдым.
Акмакка акыл айтсаң укпайт, пайда кылсаң жукпайт.
Ат — жалдуу, тон — жакалуу.
Күйөө карыса жээн болот.
Башка түшсө, бала да көнөт.
Кары — жаш болбойт, баш — таш болбойт.
Ачуу — душман, акыл — дос, акылыңа акыл кош.
Эки аял — базар, үч аял — жарманке.
Бирөөгө бак, бирөөгө баш берет.
Эл макул тапканды, эр макул табат.
Сараңдын казаны кайнабайт.
Суунун ийрими жаман, карынын ырымы жаман.
Тазалык — өмүр булагы.
Бир казанда эки кочкордун башы кайнабайт.
Жоктон бары артык.
Акыл азбайт, билим тозбойт.
Көп билсең да, көптөн артык билбейсиң.
Бөксө чайнек бат кайнайт.
Эрдин күчү — эшектин оосурагы.
Кожонун курсагы ток, кулу менен иши жок.
Доо карыбайт, аса чирибейт.
Үйгө кут кирсе, малга сүт кирет.
Чыйкандан жаман оору жок, аны сурар киши жок.
Эркектен ийменген катын элине сыйлуу.
Жөөнүн топосу чачылбайт, жалгыздын сөзү өтпөйт.
Ийне көзүнөн сынат, адам сөзүнөн сынат.
Уюткусу ирисе — айран сары суу.
Эрдин эриши — элден, аркагы — жолдон.
Жамандын барынан жогу, ачынан тогу.
Кары — карынын сөзү дары.
Эркек үчүн өлүм таттуу.
Ойноп жатып ыйлаган бала таз болот.
Тамак көп болсо — итке жакшы, тамак жок болсо — битке жакшы.
Айыгар дарттын дарысы өзү табылат.
Жапалак куш мактанса, жардан чычкан алдым дээр.
Жаманга эш тарткыча, жаакка беш тарт (же камчы менен беш тарт).
Көп баскан адам, бок басат.
Өзү кары жүрөгү жаш.
Эринчеек эгинчиден эринбеген машакчы өтөт.
Жаман дарт — жалкоолук.
Тоту — куштун барчасы, кеклик — куштун калчасы.
Бир кайгы бир кайгыны унуттурат.
Кайын эненин камырынан.
Баары эле пайда дейт, зыянды кандай шордуу көрөт.
Эл башына түшкөн күн, эр башына түшкөн түн.
Арзандын сорпосу татыбайт.
Бирөөгө ор казсаң тайыз каз, өзүң секирип чыгарга.
Бир жеңден кол, бир жакадан баш чыгарылды.
Киргил суу башынан тунат.
Билим мейман, акыл — ээ.
Адам төрөлсө да, өлсө да койдун шору.
Кекчил болбой эпчил бол.
Тооксуз эле таң атат.
Акылы жокко убал жок.
Башыңа күч келсе, башмандак атасың.
Акыл байлыгы — тозбос байлык.
Калкынан азган кор тура, каңгыган эр шор тура.
Малды тапканга бактыр, отунду чапканга жактыр.
Эр жигит үйдө туулуп, жоодо өлөт.
Эр энеден туулат, элге кызмат кылат (же эл үчүн өлөт).
Билинбей туруп адамга бир ооз сөз адамды дарылайт.
Сөзгө сөлтүк, кепке кемтик.
Дүйнөнүн шамы — билим, жашоонун шамы — эмгек.
Кемчиликти айтпасак, кесепети уланат.
Угар кулак, көрөр көз.
Иштегениң ата-энең үчүн, үйрөнгөнүң өзүң үчүн.
Атанын салган жолу бар, эненин бычкан тону бар.
Дүйнөдө бал таттуу эмес, жан таттуу.
Иттин башын сыласаң, өзүңдү кабаар.
Оогон жыгылганга күлөт.
Акылсыз баатыр чорго чабат.
Аял — үйдүн куту.
Ит эмнеге үрбөйт, түшкө эмне кирбейт.
Сөз бирөө, кулак экөө.
Адамзаттын уругу — ажырыктын тамыры.
Чечен - сөздүн эбин табат, дайым кептин кемин табат.
Ат сыйлаган жөө баспас, эр сыйлаган эшикте калбас.
Маңыз сөздүн маанайы пас, куру чечендин пайдасы аз.
Бакылдаган текени, суу кечкенде көрөбүз, шакылдаган катынды, кыз бергенде көрөрбүз, такылдаган келинди, үй чечкенде (эл көчкөндө) көрөрбүз.
Мансабың канча болсо, дымагың ошончо.
Кайгырып уктасаң, ооруп ойгоносуң.
Ууру «койдум» дебейт, сопу «тойдум» дебейт.
Аккан абышка да «апаке» дептир.
Өз башындагы чокту көрбөй, киши башындагы чөптү көрөт.
Көл таянычы жер, көсөм таянычы эл.
Адамды көзүнөн түшүнбөй, сөзүнөн түшүн.
Дартка дабаа болгон, илдетке шыбаа болот.
Досу көптү жоо албайт, акылы көптү доо албайт.
Жаман уул — атага кул.
Арпа сээп, буудай алам дебе.
Эрдин малы — элдин малы.
Бөөдө чыгым баш жарат.
Ата сөзү — акыл, ага сөзү — асыл.
Акылдуу ууру өз айылын тонобойт.
Куру кайрат баш жарат, кур кыйкырык таш жарат.
Тоонун көркү — кенинде, талаанын көркү — эгинде.
Чарайна менен чаптайт, булгаары менен каптайт.
Иреңине карасаң — күндөй, ишине карасаң — түндөй.
Кою барга сарт келди, кою жокко дарт келди.
Душман не (же эмне) дебейт, түшкө не (же эмне) кирбейт.
Сураганга бекер бер, суусаганга жеке бер, кыла бербе текебер.
Азамат болсоң ак иште — аздыр-көптүр мал болот, бекеринен мал тапсаң — берекеси жок болот.
Өткүр (курч) бычак кынга жоо (кас), өтүрүк (өткүр) сөз жанга жоо (кас).
Жамандын жолдошу (жек жааты) көп, жанына пайдасы жок.
Өзүн сыйлабаган, башканы да сыйлабайт.
Кулак укканды көз көрбөй койбойт.
Калптын өпкөсү калбырдай.
Жолборс чабуу эр даңкын чыгарат.
Аюунуң жанында жолборс, жылмакай жигит турбайбы.
Тетиги жигит кыз көрөт, ал жигитти ким көрөт.
Үйдө чечен, доого жок.
Өгүз топоз менен сүзүшүп мүйүзүнөн айрылат.
Жеткенден — калтек, жетпегенден — мантек.
Кандын тагы кандуу болот.
Ушак — айың кеп уксаң (үчүн), көңүлүңдү аздырба.
Булбулдан чечен бир куш жок, тырмактай — ак карасы.
Төрдө орун болсо, улагага отурба.
Ажалдуу карга бүркүт менен ойнойт.
Жалган сөз бел ашырган менен эл ашырбайт.
Мансапка мас болгон, көлгө көпүрө салам дейт.
Сыйлашарга жат жакшы, ыйлашарга өз жакшы.
Ашыңды ичейин, кадырыңа чычайын болбо.
Чындык кудайдан күчтүү.
Өктөгөн жанда өлүм ак.
Өнбөс доөну доолаба, өлбөс жоону жоолаба.
Чоркок — төөнү жаза муштайт.
Адилеттүү мыйзамың болсо — көңүл ток, ансыз эркиндик жок.
Жашоодон кечүү — акылсыздык.
Бузуку киши оңолбойт, калыстык наам жоголбойт.
Саяк менен сагызганга убал жок.
Тойгон — таткан — баарыга тең.
Жыландын уусу — тишинде, жамандын уусу — ичинде.
Уккан кулакта жазык жок.
Устанын тогоосу жок.
Карыздар болгончо, кайышып жүр.
Койлуу катын куйрук жейт, эрдүү катын таяк жейт.
Ата көргөн ат берет, эне көргөн тон берет.
Эсеп, эсеп билбеген — эшек.
Адептүү жигит азаптан алыс болот.
Эр жигиттин башы канжыгада, каны көөкөрдө.
Ач көз кусканын билип, жутканын билбейт.
Сабырдуулук акылмандын шериги.
Айгыр баатыр үйрүндө, ар ким баатыр үйүндө.
Айылга келген бөз арзан, оозго келген сөз арзан.
Сая албаган — ийне тандайт, саптай албаган — учук тандайт.
Байлаганды билсең, чечкенди да бил.
Үйдө ыркы жоктун, талаада сыйы жок.
Өөдө — төмөн көп чапса, тулпардын чери жазылат.
Оозу таңылган музоо энесинин эмчегин тумшугу менен койгулайт.
Аларманга алтоо аз, берерманга бешөө көп.
Калп сөз жанга жоо, өткүр (кээде мокок) бычак кынга жоо.
Адамдын акысын жер жебейт.
Жоктун жону катуу, өгүздүн мойну катуу.
Кемеге түшкөндөрдүн (же мингендердин) жаны бирге (же тилеги бир).
Жаман уул атасы өлгөндө көбөт.
Бирөө өлмөйүнчө, бирөө күн көрбөйт.
Байлыкты бөлүм түгөтөт, ооруну өлүм түгөтөт.
Жакшы жар марьггат, жаман жар карытат.
Көп бергенден аз берген; кечиктирбей бат берген (артык).
Уучу бирге жазылат, түбү бирге кошулат.
Эжелүү кызга — тон кайда, эчкилүү койго — суу кайда.
Итенген сайын бир боорсок.
Түптүү эл түгөнбөйт.
Аштын (тамактын) даамы тузунда (туз менен).
Орозодо молдолор обондошот битирге.
Сөзгө жараша сөз айтпаса, сөздүн атасы өлөт.
Жаман тайын тааныбайт.
Калп сүйлөп жашаганча чын айтып өлгөн жакшы.
Өөдөкүсү өрткө кетсе, ылдыйкысы селге кетет.
Кандын башы көпүрө болсо, аттап өт (кээде өтпө).
Камырдан кыл алмак кыйын, молдодон пул алмак кыйын.
Жамандык жалгыз келбейт, жаныңды эзип мээлейт.
Шектүү шекшинет (же шеги бар шекшийт).
Ит кулагын кескенге үйүр.
Төркүндүн төбөсү — кубат.
Төшөктүн тардыгы — тардык, көңүлдүн тардыгы — кордук.
Алдыга өбөк, аркага жөлөк.
Сүт десең уй бак, эт десең кой бак.
Эмгегиң шаңдуу болсо, жегениң майлуу болот.
Сараң байдын коногу болгуча, март кедейдин коногу бол.
Эшегине жараша акыры.
Эрдин сөзү элде калсын, душман сөзүжерде калсын.
Катын менен айтышкан кызда не сын.
Дарак нымды сүйөт, эл чынды сүйөт.
Суусаганга суу да таттуу көрүнөт.
Тишиң ооруса — жулуп тын, коңшуң жаманбы — көчүп тын.
Суу аккан арык жашаңча (суу жүргөн өзөн кургабайт).
Дат темирди жейт, дарт өмүрдү жейт.
Көмүскө достон көрүнөө душман артык, көнбөгөн бейишиңен, көнгөн тозогум артык.
Жаман — жакшы кеп болсо, өз оозуңдан чыгарба.
Келген журттан көчө элек, келин аты өчө элек.
Макал акылман каймагы.
Досу жок киши канаты жок куштай.
Бир жигиттин атагы көп жигитке даңк берет.
Ысык суу да бир кезде муздак болгонун унутпайт.
Жакшы атын аябайт, баатыр жоону санабайт.
Оюндан от чыгат.
Акылыңдан адашсаң — эмгек менен дарылан.
Боорукер жардамга келет, боору таш өлгөнгө күлөт.
Күлгөндү сурасаң билгени бар, ыйлаганды сурасаң өлгөнү бар.
Атасына баласы аш ичкенди (аял алганды) үйрөтөт.
Жаман айтпай жакшы жок.
Көчөрман болсо, журтту жамандайт.
Өлүккө — жарашат ый, кадырга — жарашат сый.
Ат жакшысы алыскы жолдо сыналат, дос жакшысы айыгышкан жоодо сыналат.
Шок бол, шок болбосоң жок бол.
Отуз өлчөп, бир кес.
Дубайы салам дубайдан, жардам болсун кудайдан.
Төөнүн мазар менен иши жок.
Ач бала ток бала менен ойнобойт, ток бала ач болом деп ойлобойт.
Көп бириксе токчулук.
Пайгамбар баарына асыр.
Жумушту кечеңдетпе, ырбатып тереңдетпе.
Алдырган апасынын койнун ачат.
Эр кайраты бир күндүк, эл кайраты миң күндүк.
Жакшы жигит сыртта мырза, үйдө кул, жаман жигит үйдө мырза — сыртта кул.
Жакшы болсоң жатык бол, ар ким жолдош башыңа, жакшы болуп тар болсоң, кимдер келет кашыңа.
Улукка пара бергиче, күн өткөрүп бара бер.
Азыр бирди алсам, он тогузу эле калат.
Өлбөгөн жанга өлүү балык эптеп табылат.
Кишиге киши тең эмес, чийкиге бышык тең эмес.
Жакшы катын жаман эрди эр кылат, жаман катын жакшы эрди жер кылат.
Өрүшүндө малы бардын, сандыгында пулу болот.
Дигериңди кудай алсын, бешимиңди үйрөтчү.
Базар — бай, барган — кедей.
Күн тегерек, сабы жок, күйөөрүмдүн табы жок.
Чоочун жол — чытырман токой.
Канчалык жакшы болсо да, жалгыз жигит бий болбос.
Адам көркү — адеп.
Жан кыйналбай жумуш бүтпөйт, талаптанбай муратка жетпейт.
Бирөө алдында жатып, «турсам өлөсүң» дептир.
Сабына жараша — бычагы, сакалына жараша — искеги.
Жазган кулда чарчоо жок.
Бака жеп, көлгө кирди, жылан жеп, ийинге кирди.
Саман учуп келатат десе, «Самарканды жоо чапты» дейт.
Айтып качкан жаман, атып жазган жаман.
Калпычы киши элге ишенбейт.
Убакыттан уттурганың — ырыскыдан куру калганың.
Жаманга алкыш да жок, каргыш да жок.
Жокко суу да жок, алып ичер идиш да жок.
Балаңжакшы болсо өргө чыгарат, балаңжаман болсо, көргө тыгат.
Кара кылды как жарган — калыс.
Алдым, жуттум дос күтсөң, кубанычың аз болоор.
Эрге жаккан аял элге да жагат.
Сүт менен бүткөн мүнөз сөөк менен кошо кетет.
Акылдуу атын мактайт, акылсыз катынын мактайт.
Эстүүгө эки ооз сөз жетет.
Сөздү чын токтотот, сууну чым токтотот.
Зээндүү сүйүнтөт, кежир — күйүнтөт.
Колго түшкөн баатырдын башын чабыш — канкордук.
Жүз жолу уккандан, бир жолу көргөн жакшы.
Алты саның аманда, артта калыш жаман да.
Кыйынчылык башка түшкөндө эски тааныш эске түшөт.
Карыгандан шумкар туулбайт.
Ырчынын тилинде мурчу болбосо, сөзүнүн курчу болбойт.
Карылардын жаманы, тарп аңдыган жорудай.
Жакшыныкын сатып ич, жамандыкын басып ич.
Ата-энеңди сыйласаң, өз балаңдан опаа (жакшылык) көрөсүң.
Өмүрдөн өткөн бакыт жок, өнөрдөн өткөн билим жок.
Бейтаалай эрдин башына, бэйжай аял жолугат.
Үлп эткен учкундан үймөк күйөт.
Акылдан жакын дос барбы, ачуудан жаман кас барбы.
Ажалым жетсе өлөөрмүн, азабым болсо көрөөрмүн.
Тобунан ажыраган — торго түшөт.
Отурган киши ойлонгуча, баскан киши мал табат.
Көп көтөрбөй, жакшы болбойт, төр көтөрбөй күлүк болбойт, кой союлбай этке тойбойт.
Кызы бардын ыракаты бар.
Жетимдин акысын жебеңиз, жетимдин акысын жесеңиз — тынч жатамын дебеңиз.
Санабай туруп түгөл дебе.
Дүлөйдүн тилин дудук билет.
Көтөнү бөлөктү көктөсө болбойт, жатыны бөлөктү жамаса болбойт.
Жети атасын билбеген уул — кул, жети энесин билбеген кыз — күң.
Бактысы ачылар жерине кыз ыйлап барат.
Ай жүр, аман жүр.
Байга жанашсаң, башың торго чалынат, бекке жанашсаң, белчеңден азапка батасың.
Жакшы менен жүргөн жарыйт, жаман менен жүргөн убайым тартып карыйт.
Актын адамы күйбөйт, сактын залалы тийбейт.
Аргымак тандап ат жыйдым, буудан болуп бербеди, азамат тандап дос жыйдым, тууган болуп бербеди.
Баланы таяк менен эмес, акыл менен тарбияла.
Куланды үйрөткөн эр, кулжаны эңген бүркүт.
Жакшы күндө — душман дос, жаман күндө — тууган дос.
Жамандын тапканы — жапалак.
Отундуунун отун арт, отуну жогуң катын арт.
Арык атка туз бербе, акылсызга кыз бербе.
Жаман мененжолдош болсоңжоого алдырат.
Эки оору бир келсе — ажалыңдын жеткени, эки доочу бир келсе — абийириңдин кеткени.
Казанда болсо — кашыкка чыгат.
Жаныңда жүз сомуң болгончо, жүз жолдошуң болсун.
Жамандын көпкөнүжаман, бучуктун өпкөнүжаман.
Иниси бардын — ырысы бар.
Жакшы оозго — аш, жаман оозго — таш.
Атаңды көргөндөн акыл сура.
Эгинчи жоодо тынат, балыкчы доодо тынат.
Калпка жакын болсоң, жалаасы жугаар, казанга жакын болсоң көөсү жугаар.
Сокку канчалык күчтүү болсо, душман ошончолук басынат.
Калп менен көйрөңдүк — өтө калпыс көрүнүш.
Жакшы жалган айгпайт, жалгандан пайда таппайт.
Оорусун жашырган өлөт, боорун жашырган бөлүнөт.
Көз жалтанган зор ишти кол бүтүрөт.
Чыгаша малга ээси баш.
Ыр, гүл — өмүрдүн канаты.
Билимдүү болмок — оңой, адам болмок — кыйын.
Жаманды төө үстүнөн ит кабат, эл четинен жоо алат.
Эстүүлүктүн белгиси — эпчилдик.
Тил акыл таразасы.
Жакшы — журтунун камын жейт, жаман — журтунун малын жейт.
Ар нерсе учурунда сонун.
Бирөө билбегенди бирөө билээр, бирөө ыйлай турганга бирөө күлөөр.
Жомоктон курсак тойбойт, кулак кубанат, көңүл тоёт.
Музоосунда сүздүргөн, карыганда жалтанат.
Аялдын анткорү улуу болбой кичүү болот, ага болбой жеңе болот.
Каяшачыл карыш узабайт.
Жарлуу күнү конок келбейт, жарактуу күнү жоо келбейт.
Кысыр уй мөөрөк болот.
Элдин элчилиги, журттун журтчулугу — даңаза.
Эсеп билбес — чот билбес, жыйганынан айрылат.
Калемдин учунда найзанын күчү бар.
Атты такалаганча, жолду бакала.
Сөзгө баатыр, ишке бакыр.
Кедейдин байы буудай нандан шерине жейт.
Алп — чабышта, чечен — сөздө (сыналат).
Кандала чакса, бургогө ыйлап көрүшөрсүң.
Айбыкпаган чынчыл болотАйыбын жашырган — алыс узабайт (акыры оңолбойт).
Кечиккен соң, шашканыңдан не пайда.
Колдун кири жууса кетет, көңүлдүн кири жуусаң да кетпейт.
Сөз санабай гүлүн айт, миңин айтпай бирин айт.
Кечүү таппай өтүгүңдү чечпе.
Эшиктен келип төр меники дейт, жолдон келип тон меники дейт.
Кой десе, коруш алган.
Кеп кутулбайт чеченден, мээнет кетпейт бечелден.
Адал иш менен аракет кулду да даражага жеткирет.
Эркек өзүн менсинет, эркекти ким теңсинет.
Сулуу кыздын — саамайы көрк, эр жигиттин — таалайы көрк, саябан бактын — маанайы көрк.
Боору ооруган бозорот, табалаган тамылжыйт.
Коён көлөкөсүнөн коркот.
Жамандын бир өнөрү артык.
Тирүүлүктө күдөрүң үзүлбөсүн.
Бай менен байбиче урушса, кул менен күн — куймакта.
Коркокту үч жолу коркутсаң, баатыр болот.
Мекендин бактысы өмүрдөн кымбат.
Арык койдун терисин алты ашатса ий болбойт, атадан жаман тууганды ак кийизге салдырып көтөргөн менен бий болбойт.
Эшек баксаң ардактап тулпар болбойт, эли башка бул арам тууган болбойт.
Атын аяган жер карайт, кушун аяган көк карайт.
Адырда малы болбосо, бетегелүү бел карып.
Суудан алып, сууга куйду — бозочунун неси кетти.
Молдо билгенин окуйт, карга көргөнүн чокуйт.
Ырыс алды — ынтымак, ыркы жокко конбос бак.
Билими толук (же күчтүү) миңди жыгат, билеги жоон (же күчтүү) бирди жыгат.
Өзүмө тийбеген бороон ышкыра берсин.
Тон кийбеген тон кийсе, кача-кача (бүтүрөт) тоздурат, ат минбеген ат минсе, чаба-чаба өлтүрөт.
Казан алсаң, кагып ал.
Алдынкы көч кайда барса, кийинки көч да ошол жакка барат.
Дыйкандын эмгегин жер кайтарат.
Тукум уласа, журттун жылдызы жарык.
Эти тургай, табагымды таппай жүрөм.
Жакшы адамдын досу көп, жакшы аттын ээси көп.
Берешен колум алаган.
Желмогуздун эң кичинекейи кыйын.
Эт, май — бир тууган, пияздан күйгөнү күйгөн.
Өлгөндү туулган жеңет.
Ат арпа жесе, эшек кулагын салат.
Соодада көңүл жок, саламда борчтук жок.
Адалдын тамыры миң, арамдын тамыры бир.
Жайбаракат жазга жакпайт, жарыша иштөө жалкоого жакпайт.
Акылдуу бир жылдыгын ойлосо, акмак бир күңдүгүн ойлойт.
Аяктагы сууга агып өлөйүн, чөйчөктөгү сууга чөгүп өлөйүн.
Жоо аяган — жаралуу, катыны — каралуу.
Жан бир чыгат, эки чыкпайт.
Болор бала богунан.
Бир ирет даам таткан жериңе миң ирет салам бер.
Баатыр чөлдө өлбөйт, балык көлдө өлбөйт.
Чокум барда мал жокпу.
Жолдош болсоң кууга, башыңды салаар чууга.
Боло турган уулуңду, жибербегин базарга.
Аш — ээси менен, баш — мээси менен.
Баш — акыл үчүн, акылман — эл үчүн.
Жаман айыл болгонун милдет кылат.
Баатырдын баш ийгени — өлгөнү.
Ат баспаган жерди тай басат.
Баланы бак, жоону чап.
Ак ойлоп, адал иште.
Сөздү убагында айтпаса — атасы өлөт.
Тегин жерде өрт чыкпайт.
Билгениң бир тогуз, билбегениң токсон тогуз.
Ыйман турар токтуктан, ыйман качар жоктуктан.
Улуу адам — улуу тоо сыяктуу: Улуу тоого чыкканда айлананы (жакынды) тааныйсың, алысты көрөсүн, улуу адам менен сүйлөшкөндө, укпаганды угасың, билбегенди билесиң.
Чырайга келбет төп келсе, сулуунун ажары ачылат.
Жалгыз болсоң шок бол.
Окусаң озосуң, окубасаң тозосуң.
Жер кишинин акысын жебейт.
Илим — элге, суу — жерге.
Аке (уке) деген көңүлгө жакшы.
Алтын така, жез така, байчечекей тербесең, ай тийбеген жер капа.
Энеге жакканың — балалык, элге жакканың — адамдык.
Кою бирге короолош, эгиндери ороолош.
Желе түбү — казык, жекен түбү — азык.
Жакшынын сөзү ташка тамга баскандай.
Элди сөкпө, ырыскыңды төкпө.
Күлгөнгө күттүрбөй өзүм барам деген ушул.
Дарыядагы балыктын баасы жок.
Жатып жеген, катып жейт.
Ыштанын булгаган — колун аябайт.
Энесин Үч — Коргондон таанытам.
Соо болом десең, боюңа өлчөп тамак ич.
Ойдун да, бойдун да ортосу жакшы.
Көрүнгөн тоонун ыраагы жок.
Бетке айткандын жүзү жарык.
Бай болуп көргөн жокмун, байкуш болуп өлгөн жокмун.
Бактысыз жокко көнөт, барга көнбөйт.
Атанын сыймыгын арсыз уул кетирет.
Аттын баары тулпар болбойт, куштун баары шумкар болбойт.
Уулу жакшы болсо, катардагы атасы бек үйүнөн жай табат.
Биттейде бириктик, бармактайда баш коштук.
Аргымак чапкандан өлбөйт, таптагандан өлөт.
Дос балаада билинер, баатыр талаада билинер.
Капканчы тилейт түлкүнү, боз балдар тилейт күлкүнү.
Жылкычынын бир көргөнүн хан, бир көргөнүн ит көрбөйт.
Кардың ач болсо да, казаның кайнап турсун.
Онтоткон — оору, мөгдөткөн — кары.
Байды кудай урарда конок келсе жашынат, атты кудай урарда аягынан басынат.
Жамандык кылбасаң, жабыкпай жүрөсүң.
Жакшы көргөн досунан мал аяган жигитпи.
Суу сыйлаган зор болот, суу кордогон кор болот.
Өзү сары, көзү көк — ал адамдын шумкары, өзү кара, көзү көк — ал адамдын шумпайы.
Жакшы менен жолдош болсоң, оозуңа аш тиет, жаман менен жолдош болсоң, оозуңа таш тиет.
Билимдүүдө бедер бар, билимсизде нелер бар.
Көп байкаган көсөм, сөз байкаган чечен.
Жакшынын көкүрөгү элге калкан.
Эр көңүлчөөгү — зар, катын көңүлчөөгү — кар.
Өлсөк бир чуңкурда (бололук), тирүү болсок бир дөбөдө (бололу).
Тамыр тарткан талыкпайт.
Азаматтын жакшысы он бешке келсе — кичүүлүк жок, жүзгө келсе — карылык жок.
Жаман достон ачык душман артык.
Аткананы күзөткөн, ашканадан кайтат.
Кара ниеттин карды тойбойт, кара өзгөйдүн иши оңолбойт.
Жол атасы — туяк, сөз атасы — кулак, суу атасы — булак.
Кара болсо болсун, карап турган ал жаман, таруу болсо болсун, томсоруп турган ал жаман.
Сөз доодон да куткарат, жоодон да куткарат.
Уят — уяттуу үчүн.
Тул катынга жалчы айгыр.
Уядан эмне көрсө, учканда ошону алат.
Дөөлөтүңө ишенбе, мээнетиңе ишен.
Сөздү сөздө, артын көздө.
Жакшы жигит элин өргө сүйрөйт, жаман жигит элин көргө сүйрөйт.
Ат оонаган жерде түк калат.
Керишпес келин, урушпас уул болбойт.
Жаман малын катат, жакшы элин катат.
Тең жегенди теңирим сүйөт.
Арча күйгөндө — асман ачылат, карагай күйгөндө — кыпын чачылат.
Айткан сөз — атылган ок.
Айран сураган челегин жашырбайт.
Саан камдаганча, саман камда.
Жылкычы болуучу уул ээрде уктайт, ээрде уктоочу уул эл багар.
Күндө тийгендей Күн эмес.
Арамзаада эл бузар, айкын жерди сел бузар.
Эр — улан болбойт, ат — кунан болбойт.
Балды сүйсөң, аарынын ачуусуна чыда.
Үмүтсүз — шайтан.
Жөө жүргөнчө, төө минген жакшы экен.
Аза арыбайт, доо карыбайт, алтын чирибейт.
Колу ачыктын жолу ачык.
Коңшуң коркок болсо, өзүңдү үркүтүп өлтүрөт.
Оро албаган орок тандайт.
Үзүлбөгөн нерсени чорт чаап кесет.
Айың кеп — айылды иритет.
Алар ашка жарытпайт, мен иш бүтүрүп марытпайм.
Жаман эрдин белгиси — үйдө баатыр, жоодо жок.
Уялбаган ырчы болот.
Күмүш үйлүү кыз чөп алачыктагы атасынан үмүт кылат.
Жыгач кессең узун кес, темир кессең кыска кес, көйнөк бычсаң кенен быч.
Жаман ит жазгы тамактан куру кылат.
Жупуну — жугумдуу, сыпайы — сүйкүмдүү.
Ууру уурулугун койсо да, «ууру» аты калбайт.
Акылы жок — уйкучу, санаасы жок — күлкүчү.
Жер — ырыстын киндиги, билим — ырыстын тизгини.
Чындык отко күйбөйт, сууга чөкпөйт.
Досуң баягыдай эмес баягыдай болсо эч нерсесин аягыдай эмес.
Билимден өткөн досуң жок, оорудан өткөн касың жок.
Карылык — коркунуч эмес, өлүм — коркунуч.
Жаманды доого жиберсе, чуу чыгарат.
Байлыктын атасы — эмгек, энеси — жер.
Көп сөз чөп сөз.
Кунажын көзүн сүзбөсө, бука мурунтугун үзбөйт.
Таянган кожоң сууга акса, алды — артынан тал карма.
Өз акылы — аксак, киши акылы — таскак.
Ат алсаң минип ал, аял алсаң сүйүп ал.
Эр эмгеги менен, жер жемиши менен (даңктанат).
Базар ичи байыбайт.
Дайранын көркү кемеде, баланын көркү энеде.
Катуу сөз — камчы, жылуу сөз — укурук.
Аксак атка — чаң үйүр, арык атка — бала үйүр.
Эркек (карып) эшек түшөбөйт, катын (карып) камыр түшөбөйт.
Сөздүн атасы — ыр, катасы — чыр.
Өгүз өлдү, орток калды.
Жоруга томого кийгизгендей.
Катыны жакшы болсо, эли бактылуу болот.
Эне сыйлаган элине жагат.
Кызга катылган кедей болот.
Атажуртуң — алтын бешигиң.
Атасы жакшы айттырбайт, теги жакшы дедирбейт, сөөгүжакшы сөктүрбөйт.
Бирге болсо тебишет, ажырашса кишинешет.
Бир койлууга миң койлуунун иши түшөт.
Карыш ажыраган карыганча көрүшпөйт.
Сөз жип, кандай созсо кете берет.
Айт күнү — катын алба, жамгыр күнү — ат чаппа.
Молдо ачка болсо, тезегин жейт.
Жүздөн бирөө — чечен, миңден бирөө — көсөм.
Жатып ичээр — жанбакты.
Кийик атып эт бербесе — тоодогусу жакшы, бээ саап кымыз бербесе — жоодогусу жакшы.
Достун түбү — маймак, уурунун түбү — айгак.
Туура бийде тууган жок, туугандуу бийде ыйман жок.
Талаада табылса, бир ором жип олжо.
Өлгөн аттын такасын издеп, алты ай жер казган байча.
Эл үчүн кылган жакшылык эбилип жерге түшпөс.
Колуң менен кылсаң мойнуң менен тартарсың.
Көп карынын ичинде бир бала болсо, даана болот, көп баланын ичинде бир кары болсо, бала болот.
Жаман жигит той бузат, жаман аял үй бузат.
Эски көч кайда барса, жаңы көч ошого барат.
Кам болгон — кем болбойт.
Эсирген эркек жаза басат, эсинен жаңылган ургаачы эр кызганат.
Сулуулуктан — жылуулук.
Сактыкта кордук жок.
Жакшылык жан эритет, жамандык жан кейитет.
Чөптөн жылан уу жасайт, аары бал жасайт.
Азапты — тарткан билет, жүктү — арткан билет.
Дүйнөгө устун болгон адам жок.
Беш кол тең (бирдей) эмес.
Кыздан жаман нерсе жок: өзгө эрибей, жатка эрийт, туздан жаман нерсе жок: майга эрибей, сууга эрийт.
Дос жеритип сүйлөйт, душман эритип сүйлөйт.
Жооштон жоон кеп чыгат.
Баатыр — согушта, акыл — ачуу келгенде, дос — зарылдыкта сыналат.
Жолборстун жаткан жерине өрт күйбөйт.
Эгиндин жайын эккен билет, арабанын жайын чеккен билет.
Тар жерден аш жегиче, кең жерден муш же.
Жоон сүзүлгүчө, ичке үзүлөт.
Ар бир ит — өз короосунда кожо.
Конок айтып келбейт, өлүм сурап келбейт.
Айткан шертин бек тутмай, ишиңден чыгар.
Өзү бир тыйын, дымагы миң тыйын.
Көлүгүнө жараша — жүгү.
Эр күзгүсү — эмгеги.
Сөздү уккан жерге айт, сууну сиңген жерге сеп.
Калжың менен сөз көбөйөр, жаңжал менен көз көгөрөөр.
Өлөөрүндө булбулдун да үнү өзгөрөт.
Багы ачыктын маңдайы жарык.
Алтын чыккан жеринде калат.
Чылык бар жерде «былык» бар.
Манас келет дегенде, байлатма жинди соо болгон.
Булуттун кадыры жок — ай жанында.
Баатыр жоо барында сыйлуу, бий доо барында сыйлуу.
Устасынан шакирти өтөт.
Кетер кызды кеңкип кал.
Эр — бир өлсө, эс — миң өлөт.
Тозгон казды топтошкон карга алат.
Эркек бала шок болсун, шок болбосо жок болсун.
Аш ичсең акылың менен.
Мурунтугу бош букачар менен кең көйнөк ургаачыга ишенбе.
Адептүү — алкыш алат, адепсиз — каргыш алат.
Кызды берсең жашка бер, кучакташып ойносун.
Жакшы — эли менен, жер - кени менен.
Көрбөгөнгө көтөн таң, көк ала итке куйрук таң.
Балалуу үйгө (дө) бакьгг үйүр (бар).
Күн чубактоо — жалкоолуктун белгиси.
Арактын кулу болгонуң, абийириңден куру болгонуң.
Азамат болсоң эр жигит, ардактуу иштен корунба.
Ороздуку он бешинде баш, Чыйырдыкы жыйырма бешинде жаш.
Жазылбаса сыя жукпайт, жабыркаса кулак укпайт.
Устасы дудук, шакирти дүлөй.
Куш жемине кайрылат, эр элине кайрылат.
Акмактын өмүрү — акылмандын бир күнүнө татыбайт.
Чөлмөк миң (же кырк) күнү сынбайт, бир күнү сынат.
Жер кулагы жети кат.
Атыңжакшы болсо, камчынын кереги не.
Төгүлгөн аяк кайра толбойт.
Митаамдыгы түлкүдөйдүн, тили заар жыландай болот.
Жакшы сөз — суу, жаман сөз — уу.
Байдын башы кычышат, кедейдин курсагы ачышат.
Бөрүнүн кулагы (эки көзү) ууда, баланын кулагы чууда.
Эринбесең эмгегиң өнөт.
Зор адамга жакшы адам, сөзү менен теңелет, бар адамга жок адам, күчү менен теңелет.
От бар жерде түтүн бар, суу бар жерде береке бар.
Коёндун кош кабыргасын барда аяйынбы, жокто аяйынбы.
Алысты жакындаткан ат, жакынды алыстаткан — жат.
Баары (бардыгы) бирөө үчүн, бирөө баары (бардыгы) үчүн.
Адамдын көркү — акыл.
Кулак укса, курсак кайнайт.
Адамга таандык мыкты дөөлөт — достук.
Баатыр баатыр эмес, мал баккан баатыр.
Ооруган жерден кол кетпейт.
Калп каткырык ыйдан жаман.
Балаңды жашынан тарбияла.
Ат аягынан, эр тамагынан бузулат.
Хандын кызы кашык кармаса колу жооруйт.
Жездеме ишенип жүрүп жесир калдым.
Караңгыны көрбөгөн, жарыкты да билалбайт.
Ат алтоо болсо минерге ат табылбайт, бирөө болсо барарга жер табылбайт.
Азуулууга бар заман, азуусузга тар заман.
Ырксыз үйдүн баласы тентек, баштуу үйдүн карысы жөнтөк.
Ашыккан — азат, тойбогон — тозот.
Байлык мактантат, кедейлик сактантат.
Багы жокко дагы (баары) жок.
Өз абийирин сактабаган, өзгө абийирин сактабайт.
Дос досту үлпөттө сынайт, жылкы семирсе жылкычы сүйүнөт.
Белек баалуу эмес, сый баалуу.
Арзандын асылы болбойт, асылдын жаманы болбойт.
Айыбын жашырган алыс узабайт (акыры оңолбойт).
Ар ким өз үйүндө кан.
Атанын уулу болуш — урмат, элдин уулу болуш — кымбат.
Шакылдаган жигитти жоо бетинде көрөрмүн.
Адамдын өзүнө баа бербе, акылына баа бер.
Айылың ала болсо, атың шала болот.
Жан кейибей, иш бүтпөйт.
Койчу көп болсо, кой арам өлөт.
Жаштын кайраты бар, карынын айбаты бар.
Оору тилинин эми барды издебей, колунун эми барды издейт.
Мал ээсин тартпаса, арам өлөт.
Атасынын көзүн көрбөй калган соң ашыкканы курусун.
Болот ийилбейт, чорт сынат.
Бир эрден чыккан жакшыраак, эки эрден чыккан как шыйрак, үч эрден чыккан катындан жолдо турган жоор инек жакшыраак.
Алганың сулуу болгон соң, аркырап беттен алган соң, сулуулугу не пайда.
Аш болсо, казан табылат, жан болсо, жабуу табылат.
Жакшы болсо — бийден, жаман болсо — кулдан.
Ат куйругун кармасаң суудан өтөөрсүң, ит куйругун кармасаң сууга чөгөөрсүң.
Мага дегенди эрин эптүү айтат.
Эшегине жараша тушагы, эришине жараша аркагы.
Досторум келсе дудукмун, досторго барсам — кудукмун.
Окуу — жакшылык, окуусуз — караңгылык.
Өлсөң дагы, эстүүдөн өл.
Жаман атты мингенче жөө жүргөн артык, жаман катын алганча бойдок жүргөн артык.
Акы төлөбөсөң, молдо үйүңө да кирбейт.
Таранчы жеген таруунун, бөдөнө тартат жазасын.
Сааныңды камдаганча, сабааңды камда.
Кудайдын кулагы сүйүнсүн.
Кудай кулум десе, байгамбар чычып жиберет.
Жакшынын сөзү кепил, жамандын өзү кепил.
Дыйкан болсоң — башында бол, чарба болсоң — кашында бол.
Уз колунан бүткөн иш жоокерге эм.
Алган алтоо болбойт, жеген жетөө болбойт.
Өз кемчилигин сезбөө — наадандык.
Аял турмушу — заман күзгүсү.
Ат азгыны — жорго, адам азгыны — молдо.
Келгенче мейман уялат, келгенден кийин үй ээси уялат.
Көп акча көздү көр кылат.
Жакшы жашынан эл башкарат, жаман карыган сайын жашарат.
Чайпалса аяк төгүлөр.
Акылдуу элге тартат, акмак тууганына тартат.
Ооруган жериң урунду болот.
Арамзанын карды тойбойт, ач көздүн көзү тойбойт.
Тилде сөөк жок, не дебейт, айбанда (итте) акыл жок, не жебейт.
Жаман элдин жакшысы болгуча, жакшы элдин жаманы бол.
Мандалакка башым бышып, жоогазынга ишим түштү беле.
Бешик баласы беш түлөйт.
Эчтемеден жаңылбаган олуяны табуу кыйын.
Жаштык укмуштуу доор, жаракөр уяттуу бол.
Оромол олжо эмес жолго.
Кара куш кардына карайт, шумкар чагына карайт.
Ушакчыны узатпайт, элдер аны тузактайт.
Оорубай өлөйүн десең, эски дубалдын түбүнө жат.
Эрдин бир журту — өз эли, бир журту — кайыны, бир журту — тайы.
Өткүр өлбөйт, сук тойбойт.
Тоодон түшөрдө — таскак, тоого чыгарда — аксак.
Байдын уулу назары ач, ыймандуу киши, андан кач.
Камдуу журт жоого кор болбойт.
Жер жалмаган неченди: падыша, төрө, чеченди, оозунан кудай түшпөгөн зикир чалган эшенди.
Жазда магдырасаң, күздө жалдырайсың, кышта дабдырайсың.
Карга бакса, куш болбойт.
Бай болбоочу жигитке, өлөсөл мал жолугат, куу баш болчу жигитке, туубас катын жолугат.
Жаман жоктон жогору.
Дайыма изденүү, демиңе күч берүү.
Барбаган жери жоктун, баспаган жолу жок, кечпеген суусу жоктун, ашпаган ашуусу жок.
Жайбаракат — жазга жакпайт, жабыла иштөө — жалкоого жакпайт.
Көрпөнү күндө күбүсө — түлкү, түлкүнү күндө күбүсө — күлкү.
Бечел турса (басса), жер өрттөйт.
Бери карап күлүп, ары карап ыйлаган жаман.
Жаман агайын — күнүчүл, жакшы агайын — сынчыл.
Жебейм, жебейм деп жемекей катын түгөтөт.
Алыс жерде көп жүрсөң, көңүлүң бир күн тарыгат.
Мал жайсаң конушун тап, аш жайсаң идишин тап.
Качкан бакыт кайрылып келбейт.
Колунан кара таш келбейт, элдин баарын мен билем дейт.
Кереги тийсе тереги жыгылат.
Душманга (же жатка) таба, доско (өзгө) күлкү болбо.
Арак адамды мээримдүү кылып элжиретип, зөөкүр кылып келжиретип коёт.
Жаз келсе гул күлөт, кут келсе — адам күлөт.
Кара зоо боору муз болбойт, карыганда катындар кыңшылап сүйлөп кыз болбойт.
Бээ баласын чапчыса да, берт кылбайт.
Сүйүүсүз адамдардын оту күйүшпөйт.
Мээнет пилди карып кылат, оору дөөнү карып кылат.
Жоонун малынын тезеги жугат.
Алманы аким жеди, таякты жетим жеди.
Чачтарач менен сүйлөшсөң, устара менен кайрагын айтар.
Сөздү - сөздө, артын — көздө.
Кардыма ыйлабай, кадырыма ыйлайм.
Сынбас темир жок, өлбөс киши жок.
Кыйнап минген атыңды, суук сууга сугарба.
Мурун кыйкырган короздун башы кетет.
Устукан мүлжүбөй этке тойбойт.
Кедейликтен киши өлбөйт, жан кыйналат дебесе.
Ашы бар (же аш ичкен) аяктан аттаба.
Кепилдин кепини күйөт.
Эр барданы бек болсун, от барданы бош болсун.
Атактуу ууру ачтан өлөт.
Жыртык үйдү жел табат, калп сөздү эл табат.
Ток бала ач болом деп ойлобойт.
Сен, «мен» деген сенек сөз, «сиз», «биз» деген сылык сөз.
Ылай суу — оору булагы.
Чечен алжыса төө дейт, молдо алжыса эмне дейт.
Аял — эрдин жарым өмүрү.
Катуу сөз камчы, жылуу сөз укурук.
Билбегенди бил, билимдүү — пир.
Эсепчини жут алат.
Тууган издеп, достон кетпе.
Ачуу бычактын мизи, акыл — бычактын сабы.
Оозунда кеби бардын, сөзүндө эми бар.
Маңызданып чечен болбойсуң, мактанып бай болбойсуң.
Айылы бүтүн аман жүрөт.
Экөөнө бирөө бата албайт, аттууга жөө жете албайт.
Бетке айткандын — заары жок.
Киши сүйлөшкөнчө, жылкы кишенешкенче.
Кулакка кирген сасык сөз жүрөккө барып бир тиет.
Болооруңа келгенде боз жоргоңду такала, болбосуңа келгенде болгон эрди жакала (жака — белинде жүр).
Чай болуп төргө өткөн суу бир кезде арыкта акканын унутпаса.
Дарыя — булактан, мастык — ууртамдан.
Көңүлү куунактын өмүрү узак.
Тил азар — тилге кирбейт, тилинен — өлөөрүн билбейт.
Көкөтөйдүн ашы — көп жаңжалдын башы.
Жакшы ата кашыктап жыйнаганын, жаман уул чеңгелдеп чачат.
Дооң жок болсо, кепил бол.
Көмүр өчүрүп көө болгон, бир токойго ээ болот (болгон).
Жер тамыры чөп өстүрөр, эл тамыры от күйгүзөр.
Каз, өрдөгү болбосо — балыр каптап көл карып, калк кадырын билбесе — кайраттуу туулган эр карып.
Эки уйлуунун үйү — айран, эки аялдуунун үйү — ойрон.
Ат аяган жер карайт, куш аяган көк карайт.
Эл - ыйык, элден чыккан - суюк.
Катының урушчаак болсо, элиң тынч болбосо койсун.
Азаматтын белгиси — көп ойлонуп, аз сүйлөйт.
Тойго барсаң тоюп бар — торко тонуң кийип бар, ашка барсаң ачка бар, ала чапаныңды кийип бар.
Сакалдуунун баары эле чоң ата эмес.
Акылы жоктун байлыгы да жок, бактысы да жок.
Шарыятты укмак бар, куумай жок.
Жоктун бары болот, арыктын семизи болот, ачтын тогу болот.
Колу кысканын, тону кыска.
Дарак — тамыры менен, адам — тууганы менен.
Ач атым — бар атым, ток атым — жок атым.
Карагайга карап тал өсөр, катарына карап мал өсөр.
Кайгы адамдын өзүн чиритет, калп адамдын сөзүн чиритет.
Таранчыдан корккон таруу айдабайт.
Өзүнүн уяты жоктун, сөзүнүн туруму жок.
Оолукмалуу балага ээликмелүү жин тиет.
Айдын жанында булуттун баркы жок, байдын жанында жардынын баркы жок.
Жаман үйдүн коногу бийлейт.
Ат тапканча анжим тап.
Түн болбой Айдын баркы билинбейт.
Узун күндө — иш көп, узун түндө — түш көп.
Жаман эсеп түпкө жетет.
Бирөөнүн кызматына көз артканча, өз мээнетиңе ишенгениң дурус.
Капсалаң болбой жут болбойт, кара өскөй болбой доо болбойт.
Толубайдай сынчы бол, Токтогулдай ырчы бол.
Ит итаягын жаламайынча алымсынбайт.
Карысы болбой эл болбойт, тулаңы болбой жер болбойт.
Айгыры көп үйүрдүн кажышканы көп болот, кулуну аз болот.
Өз элине батпаган, душманына кор болот.
От чыккан жер — жердин түбү, ит үргөн жер — үйдүн түбү.
Аш (ашын) болсо, табак табылат.
Ачуунун даамын татпаган, таттуунун даамын билалбайт.
Соолук койдун жашы жакшы, шишек койдун башы жакшы.
Жер кулагы жети кат (эмне болсо да угула берет).
Ак асманды жаман деп, көктү кайдан табасың, ак саманды жаман деп, чөптү кайдан табасың.
Кайрылыш да болсо жол жакшы, качак да болсо кыз жакшы.
Кесирдүү баш келген бактыны кетирет.
Менин колума да карга чычаар.
Бөрк алмак бар, баш алмак жок.
Жылкычынын жыйганы жубан үчүн.
Күч бирдикте.
Эр жигит эмгекти сүйөт, эмгектин үзүрүндө жүрөт.
Бай байга куят, суу сайга куят.
Ыр — сөздүн падышасы.
Эки молдо — бир киши, бир молдо — жарты киши.
Ичердин ырысын ичпес ичет.
Жетимдин желкеси кыйык.
Шарыят — буйлалаган төө, кайда жетелесең кете берет.
Кемчиликсиз киши болбойт.
Турмушта эң кыйын нерсе — акылсыздыкты жөнгө салуу.
Серкеси болбой, эл болбойт.
Ак төөнүн карды жарылганда.
Сөз жүйөсүн тапса, мал ээсин (эсебин) табат.
Тил кылычтан да өткүр, адамды адам кылат, аша чапса, жаман кылат.
Жаман иттин чычкысы түлкү кууганла келет.
Карышкыр арыктыгын билдирбей, итке жүнүн үрпөйтөт.
Жол кууган казынага жолугат, кеп кууган балаага жолугат.
Мен «чарыкчанды» сүйбөйм, «өтүкчөн» мени карабайт.
Эртең мененки насиптен калба, кечки насипке барба.
Шашкан — шайтандын иши.
Күбөлүү сөз никелүү зайыитай.
Кызуу кандуулук менен убада бербе.
Байлык жерде, күч элде.
Тумагын, топусун ал десе келлесин алган, жасакердин жосуну.
Ичкиликке тойгон энесин тааныбайт, ичкиликте мактаныч жок, сактаныч бар.
Мал тапкандыкы эмес, баккандыкы, жер чапкандыкы.
Жаман да болсо атабыз, жакшыны кайдан табабыз.
Досуңдан (төркүнүңдөн) төө сура, уялгандан (чыдабаса) бээ берет.
Ичтен чыккан ийри жылаан.
Элге эмгек кылган өсөт, эл эрдикке кошот.
Баарынан — нан улук.
Коюн алдырган короосуна сак болот (же короосун бекитти).
Карачайга карап тал өсөр, катарына карап мал өсөр.
Эли байдын, өзү бай.
Ийгилик кетпесин, жамандык жетпесин.
Муруттарын шыйпайткан эр башына күн тубар.
Акылды шайтан азгырат.
Тийбегенге сүйкөнбө.
Жамгыр жааса, сел болсо — жаз да болсо кыш менен тең, бетинен бедер кеткен сон, — кымкап да болсо бөз менен тең.
Чон (же улуу) үйдөгүлөр күлсө, кичүү үйдөгүлөр ырсаят.
Досуңдун тепкени душманыңдын өпкөнүнөн артык.
Жылуунун муздашы — бат, муздактын жылышы — кымбат.
Мергендин ажалы — зоодон, баатырдын ажалы — жоодон.
Эмгек даңкка жеткизет.
Башчы дурус болбосо — журт бузулат, соода дурус болбосо — нарк бузулат.
Зайыптарсыз ак ордо караңгы да, ак шейшептүү калың жууркан суук.
Жип кессең — узун кес, кеп салсаң — кыска сал.
Сынбасты уста жасабайт.
Эли журтуң болбосо, ай — күнүңдөн не пайда.
Артык айтпа, ашыра какпа.
Көп тамчыдан көл болот.
Бирөөнүн өзү сыйлуу, бирөөнүн сөзү сыйлуу.
Токчулукта ит күчөйт, ачарчылыкта бит күчөйт.
Убайым басса, уйку жок.
Иш этсең, аш этесиң.
Суу ичкен кудугуңа — түкүрбө.
Уктаган жыландын куйругун баспагын.
Азынаганды билбеген — айгыр болбойт, мөөрөгөндү билбеген — бука болбойт.
Атанын жаман көргөн уулу түк күттү.
Ит, бок жеп, жан сактайт.
Аркандын узуну жетет (жакшы), сөздүн кыскасы өтөт (жакшы).
Чөптү кор көрсөң (же кордосоң), көзгө зыян.
Баскандан эринген, бир кезекте жүгүрөөр.
Бөрүнүн жолу миң, мергенчинин жолу бир.
Күн тийген жердин күкүгү.
Чылпагын алам деп, көзүн олуп алган.
Тартынбаган тил, таттуу турмушту бузат.
Жакшы санаа — жарым ырыс.
Өзөн бою турганда, өзгө жерге конбогун.
Жаман ит күндүз үрөт, жаман күйөө кайын менен айыл жүрөт.
Ат башы менен эр башы, кайда калбайт бир башы.
Жолоочунун — жолдогусу жакшы, жолдо болбосо — үйдөгүсүжакшы.
Жамандын кесепети бир чакырым алда жүрөт.
Үйдө көпкө талаада батпайт.
Ар адамда бир кыял, ал кыялды ким тыяр.
Кашаа жыгач — чеп эмес.
Теңтуштун теңири бир.
Хан кебине кайруу жок.
Бириктирбейт жек көрүү, бел сындырат бөксөрүү.
Өлөт деген өлгөн жок, өгүз минген калган жок.
Каргыштын эңжаманы: «өзүң билбе, билгендин тилин алба».
Биз да киши болорбуз, атка кишен саларбыз.
Баары шумдук баладан чыгат.
Эл ичи — өнөр кенчи.
Эби бар иш бүтүрөт, кеби бар сөз бүтүрөт.
Канжыганын катканын каптал билбейт, ат билет.
Тоңгон тонун мактайт, адашкан жолун мактайт.
Тийип туруп жааган күндөн түңүл, күлүп туруп сүйлөгөн кишиден түңүл.
Сөз кулагы барга айтылат.
Жеткилең бийик жол болбойт, жээн — тага эл болбойт.
Жакшыдан жаман туулса — чыгаша, жамандан жакшы туулса — киреше.
Уктаган уйку алат, түн каткан жылкы алат.
Карызды отуруп берип, туруп аласың.
Топ болуп төртөө болсоң, төбөдөгүнү түшүрөрсүң.
Калмак — кыргыз жоо болсун, кара жаным соо болсун.
Чымын тийген төөгө Ойсулата не керек.
Ат уяты — сатуу, кыз уяты — тартуу.
Астыңкы эрди менен жер шыпырган, үстүңкү эрди менен көк шыпырат.
Адамды үмүт жашатат, кайгы какшатат.
Буканын мурду карыбайт, эрдин көөнү карыбайт.
Дүйнөдө баарынан сөз салмактуу, сөз күчтүү.
Атчабышта ат өлөт, эр сайышта эр өлөт.
Айыл ити ала болсо да, бөрү көрсө чогулат.
Ак селделүү кожодон, ак жоолуктуу катын артык.
Төөнүн куйругу жерге тийгенде.
Кишиге ор казсаң, өзүң түшөрсүң.
Эки атаны төрткө бөлгөн кол башчы жоодон өлөт.
Эр көрбөгөн кыйшыкты зайып түзөйт.
Бузуку менен муңдашпа, типтүү менен тирешпе.
Жөө жүрүп ырдаганы курусун, өгүз минип жыргаганы курусун.
Март жарымын берет, коркок баарын берет.
Айдай келден алтоо өлдү, «көрө келден» көп өлдү.
Ийри отуруп түз кеңешели.
Соёрун сойдук, тогуз катын ким артат.
Жылдыздар жайнаган түн сонун, жылытып тердеткен күн сонун.
Жигиттин куну — жүз жылкы, ары — миң жылкы.
Куда болгуча кулу — бийиңди сураш, куда болгондон кийин кул да болсо сыйлаш.
Жакшы зайып тартарды таап, бөдөнөнү бөлө кылат.
Эчки эгиз тууп койдон ашпайт, дарыя ташып тоодон ашпайт.
Аттан айрылсаң айрыл, ээр токумдан айрылба.
Бөйрөктөн шыйрак, жумурткадан кыр чыгарып.
Көпкө кубанба, азга ыйлаба.
Ичи тардын иши тар.
Угар жерде — сөз айт, сиңер жерге — суу төк.
Өзүндү эр ойлосоң, өзгөнү шер ойло.
Өйдө карап түкүрсөң, кайтып түшөр өзүңө.
Беттешүүдө өзүн жоготкон адам жетелеме болот.
Адам адам менен адам.
Алтын баштуу аялдан, бака баштуу эркек артык.
Акылдуунун алды менен жүр, акмактын арты менен жүр.
Түпкүрдүн түбүндө болсо, казып алаар элем.
Бука жокто — торпок бий.
Бирөөгө көр казсаң, кенен каз, өзүң барып түшөсүң.
Өткөн (мурунку) базарга кой айдаба.
Адам келсе таң аткандай, акмак келсе күн баткандай.
Даның болсо орооңдо, малың сыйбайт корооңо.
Уулуң чоңойсо, абийирдүү менен айылдаш бол, кызың чоңойсо, өнөрлүү менен айылдаш бол.
Иши илгери кетердин ити чөп жейт, иши кедери кетердин келини ууру кылат.
Жарыбаганга иш түшсө тозуп калат азамат.
Жаштык коштошпой кетет, карылык учурашпай келет.
Базар барга — таттуу, жокко — ачуу.
Доогер суз болсо, казы митайым болот.
Бакыт деген тоголок, аны токтотууга эп керек, мээнет деген жалпак аны көтөрүүгө күч керек.
Жакшыга кызмат кылсаң — калынды дээр, жаманга кызмат кылсаң — жалынды дээр.
Атка (аттууга) жөө жете албайт.
Орус сыйлаганына чочко тартат.
Куучуюп бай болгончо, колу ачык кедей бол.
Жердин уусун билген киши, караңгыда карсактын изинен жаңылбайт.
Жер тамырынан эл тамыры көп.
Сүйөөрүң да — от, күйөөрүн да — от.
Молдонун өзү тойсо тойот, көзү тойбойт.
Жээн эл болбойт, желки тон болбойт.
Карга баласын аппагым дейт, кирпи баласып жумшагым дейт.
Куш жаңылса, торго түшөт, эр жаңылса колго түшөт.
Кул кулду тааныйт, шарыят жолду тааныйт.
Койчунун — таягынан, келиндин — аягынан.
Катынга зарга кара катын айдай көрүнөт.
Ак буудайда айып жок, аны кылган зайып жок.
Өмүрдүн чеги бар, өнөрдүн чеги жок.
Тирүүндө сыйлашпасаң, өлгөндөн кийин ыйлашпа.
Суусасаң суудан таттуу жок.
Жез кадырын жезчи билет, эр кадырын эл билет.
Карыганда берсин дөөлөттү, жаш кезде берсин мээнетти.
Күндүзкү аштын (же тамактын) ортогу көп.
Ачуусу чукул — айыпка жыгылат.
Ай күн менен жакшы, эр эл менен жакшы.
Акылы жок наадандар ак жолунан адашкан.
Аюуга карышкыр ажайып көрүнөт.
Камчы болсоң төрт кырдуу бол, жигит болсоң, бир сырдуу бол.
Жакшы өлсө бир өлөт, жаман өлсө миң өлөт.
Элек сурап барып, эрге тийип кетигггир.
Алыстагы душмандан, аңдып жүргөн дос жаман.
Өтүкчү көп алса, өпкөсү тешилет.
Ата журтуң — алтын бешик.
Адал эмгек астыңа ат, үстүңө тон.
Майдадан — ири курулат, учкундан — жалын тутанат.
Эрди эл баалайт.
Моюнду артка кайырбасын, күлкүдөн кудай айырбасын.
Баатырга (эрге) да жан керек, бакырга да жан керек.
Азап айтып келбейт.
Жолу болор жигиттин жеңеси алдынан чыгат.
Көп адашпайт, көлөкө карматпайт.
Болор иш болуптур, боёсун кандыр.
Кардың ачса карындаш изде.
Жер семизи — мал семизи.
Ууручулук ийнеден башталат.
Кан болмоктон бек болгун, кадырың болбойт малдан соң.
Өрнөктүү иште өөн жок.
Ачтын тогу, арыктын семизи бар.
Эмгек бар жерден дөөлөт күт.
Керкисинде да бар, кемигинде да бар.
Касыңдан бал жегенче, досундан суу ич.
Карыган сайын дүнүйө маңдайга келет (көзгө көрүнөт).
Кайгысы көптүн — касы көп.
Ат арыганын билбейт, кунан карыганын билбейт.
Калкка түзөлбөгөн калыпка түзөлбөйт.
Жаманга акыл айтсаң, тосо чыгып закүн айтат.
Жакшы коңшу — жан азыгы, жаман коңшу — баш казыгы.
Адам көркү — чүпүрөк, дарак көркү — жалбырак.
Ат баспайм деген жерин — үч басат, эр көрбөйм деген жерин — үч көрөт.
Оорусун жашырган өлөт.
Эрди жоо үстүндө(жоодо) көр.
Төөсүнө жараша — кому, эшегине жараша — чому.
Таасирдүү сөз — тарбияга көмөктөш.
Керектүү таштын орду жок.
Тиши чыккан балага, чайнап берген аш болбойт.
Арам өлсө ит менен кушка жем.
Таалайыңа эмнени жазса, ошону көрөсүң.
Үйдүн чоңу — жут, казандын чоңу — кут.
Аш көп болгон жерде каада көп.
Бирөөнүн өзү баатыр, бирөөнүн сөзү (көзү) баатыр.
Учпас — тоок, көчпөс — там.
Кыдыр назар кылбай, эшек базарында далдалчы.
Кудайдын буйругу кумдан көп, аны аткарган адам жок.
Оюн бир, тамаша эки.
Мал арстандын оозунда, түпкүрдүн түбүндө: арстандын оозунда болсо — атып алар элем, түпкүрдүн түбүндө болсо — казып алар элем, андан ыраагыраак көрүнөт.
Ыракмат мээнеттен кийин.
Оорунун атын айтса ырбап кетет.
Кемчилиги көптүн кемсинтээри көп.
Досуңдун ашын касыңкындай ич.
Чымын майга конот.
Олуя да жанындагысын колдойт.
Жакшы катын — жарым ырыс.
Айтышкан — доо, алышкан — жоо.
Эрегиштен эр өлөт.
Айласы кеткен ары карап ыйлайт, бери карап күлөт.
Жамандын бары таарынчак, ар бир ишке корунчаак.
Күмүш сахналуу чылым чегейин десең — эски шаарга бар, кайып болуп өлүп кетейин десең — пиян базарга бар.
Бийлик бар жерде зордук бар, зордук бар жерде кордук бар.
Балалуу үй — гүлүстөн, баласыз үй — көрүстөн.
Канкор каарына алса: — эмне үчүн тамак ичесиң, — эмне үчүн жашап жүрөсүң? — деп кыйнайт.
Сүйбөс төргө чык.
Тамакты таттуу кылган — туз, алысты жакын кылган — кыз.
Билбеген киши жылкыда бөйрөк жок дейт.
Ырчылык — чоң өнөр.
Эмгек кылсаң — өнмөк бар.
Эр үчүн кылган жакшылык эбилип жерге түшпөс.
Насип кылган ашыңдын, буюрганын ашайсың.
Эки бай куда болсо — жорго алышат, эки кедей куда болсо — дорбо алышат.
Жалгыз таруу ботко болбойт, ботко болсо коюу болбойт, жалгыз адам тутка болбойт, тутка болсо да журтка болбойт.
Ай менен Күн асмандын көркү.
Жигит менен кыз жатат, жыргал менен таң атат.
Өтө жаман өзүн мактайт, жакшыны башка бирөө мактайт.
Дос сыйлайт, душман кыйнайт.
Кардың ток болсо, кайратың күч болот.
Кылып ичкен — кыйын аш, кыдырып ичкен — оңой аш.
Тешик ооз тек турбайт.
Жакшыдан качпа, жаманга баспа.
Мүйүздүү болом деп, кулагынан айрылыптыр.
Көч жүрө албай токтолот, көз учкан бийик бел чыкса.
Дос гүл болсо, душман күл болот.
Душман алыстабайт — жаныңда.
Ичке үзүлөт, жоон сүзүлөт.
Буудай наның болбосо да, буудайдай сөзүң жокпу.
Жашыл — оңот, жаш - чоңоёт.
Аял жакшы — эр жакшы, вазир жакшы — хан жакшы.
Акыркы күлгөндүн арманы жок.
Улук болсоң — кичик бол, сенден эч ким талашпайт.
Нысапсызга (же нысабы жокко) кашык салсаң, беш ууртайт.
Ээгиңдеги сакалың, эрксиз (элсиз) жүрсөң агарат.
Жатканга жаан жукпайт (же тийбейт).
Бир амал менен, эки алдай албайсың.
Эр өлүмгө күлүмсүрөп барат.
Аз сөз — саз сөз, көп сөз — чөп сөз.
Аксабаса ат кадыры билинбейт, ата өлбөсө аксакал кадыры билинбейт.
Ээн баштык менен тапкан малың өз башыңа жүк болор, эмгек менен тапкан малың өлгөнүңчө мүлк болор.
Көп менен көргөн — той.
Жалгыздыгын жашырган көбөйбөйт.
Баланын сегизинде тиши түшөт, сексенинде эрдин эрге иши түшөт.
Жардынын кызы арзан деп, жайсыздан катын алба.
Эркек туумак, кыз туумак эсте болсун.
Найза саймак — эрдиктен, ат жоорутмак — тердиктен.
Чыгашалуу малга ээси баш.
Адам темирден катуу, (таштан бек), гүлдөн назик.
Кудукка таш салууга болбойт.
Кызыл от кысыр болбойт (же калбайт).
Акылдуу миң азаптан кутулат, акылсыз бир азапка тутулат.
Эки жүздүү эл бузат.
Кыргыз сынчы келет, казак ырчы келет.
Жакшы сөзү менен күлдүрөт, назы менен күйдүрөт, мээрими менен сүйдүрөт.
Атына кызыкпа, затына кызык.
Караңгы элге каапыр да молдо.
Мастыктын түбү — мазак, мазактын түбү — азап.
Айткан — айыптуу, айтпаган — күйүттүү.
Шектүү — секирет, шеги жок — кекирет.
Жакшы эрге жаман эр малы менен теңелет.
Бакка келет бир кезек, бакка кезек келгенде башында булбул куш сайрайт.
Аял намыс үчүн кара киет.
Эптүү зайып жартыны бүтөйт, кысканы узартат.
Элин коргоп жоо сайган баатыр атка конот.
Бүкүлүү жебей этке тойбойт, коно жатпай кепке тойбойт.
Өгөөгө бергис бүлөө бар, экөөнө бергис бирөө бар.
Көлтөйгөн лөк — көгөргөн (түпсүз) көлдөй көк болот.
Акмак достон, акылдуу душман артык.
Ичип арактын көөнүн алган, кусуп кудайдын көөнүн алат.
Өзүң таппаган малдын баркы жок.
Сасык деп, уйдун мурдун кесип таштабайт.
Жакшы ургаачынын колунда куту, койнунда ырысы толо.
Боор ооруса, боорго тебет.
Тоолуу жер, карсыз болбос.
Эмгектүү (же жазган) кулда чарчоо жок.
Ажал — өлүм кайда жок, ашыккан иштен пайда жок.
Козголбой жатып өлгөнчө, козголуп жатып өл.
Бийиң кылаң болсо, журтуң ылаң болор.
Адашкың келбесе — кара, жаңылгың келбесе — сура.
Дарт кетсе, дарыгер эстен чыгат.
Кудай деген кул ачка өлбөйт.
Агын сууда арам жок.
Катыны жок үй — жетим, калыстыгы жок бий — жетим.
Ит заңы дары болсо, дарыянын башына чыгат.
Думанадан айбашы үмүтөтүптүр.
Ач көз байыса, ачка уктайт.
Узун жолду кыскарт, ат жалына казан ас (от жак).
Жалкоо карап отуруп чарчайт.
Асыл — таштан, акыл — жаштан (чыгат).
Аңдыган — алат, аңтарган — табат.
Дүлөй кишинин оозуна карайт.
Казына — казына эмес, калк — казына.
Туулган жердин топурагы - алтын, суусу — мүрөк.
Көрбөйт деп, ууру кылба.
Дүлөйгө салам берсең, «Атаңдын башы» дейт.
Арам алдаганга устат, сынчы талдаганга устат.
Иш кылсаң, артын ойло.
Кырчаңгыга кырчаңгы үйүр.
Жылдырма оосурактын жыты жаман.
Жакшыны жаман кылган мал сени.
Тар үйдө олтуруп тамак жегиче, кең үйдө олтуруп муш же.
Тобокел ишке кайгы жок.
Айран сураган — аягын жашырбайт.
Душман сүйдүрүп айтат, тууган күйдүрүп айтат.
Жаман атты жал басат, жаман аялды чач басат.
Көчүктү кыскан бай болот.
Жыгылсаң нардан жыгыл, (жез) буйласын кармай жыгыл.
Алың, алың дегенче, алты соодагер өлүптүр.
Кудай берген бактыны кудай кыркты.
Чоркок киши төөнүжаза муштайт, буканын мурдун муштум менен көзөйт.
Кан койнунда калтырап жатканча, кул койнунда кутуруп жат.
Эки тизгин, бир чылбыр, эл башкарган жигитте.
Өлгөндүн өзүнүн шору.
Кыргыздын атасын эт өлтүргөн.
Кудай бирөө, кезек экөө.
Эстүү — көпчүл, эселек — тууганчыл.
Кары кызга таң атпайт.
Молдого сасык май берсең, «таза экен» — деп, жеп коёт.
Ач болсоң да ашык этин жебегин, ток болсоң да томук этин жебегин.
Бирөөгө күлөм деп, өзүң күлкүгө калба.
Бөрү жок десе бөрк астында, ууру жок десе жер алдында.
Жаман бала тентек, жакшы бала элпек.
Азынаган айгырдын үйрүн көр, менменсинген жигиттин үйүн көр.
Бороонду тоотпой боорун тоспогон, болбогон муздак желден коркот.
Эски дос эстен кетпейт, жаңы дос кадырга жетпейт.
Алтын жерден чыккан байлык болсо, акыл элден чыккан байлык.
Өзү ууру бирөөнү ууру дейт, өзү кара бирөөнү кара дейт.
Жалдуу болсо — ат, жакалуу болсо — тон.
Жакшынын өмүрү жарым.
Жутаанак төө жабуусун жалмайт.
Асыл таштан, акыл баштан.
Оору аштан, доо — карындаштан.
Туугандын өзү таарынса да, боору таарынбайт.
Тилди тил кесет.
Таянган тоосу бийик болсо, текенин көзү кызыл болот.
Жигиттин уялганы — өлгөнү.
Уйку менен тамакта ар жок.
Адамдын кыйноосу — санаа, өлүмү — оору.
Бийдин максаты — бийлик кылуу, бай максаты — байлык жыйноо.
Ата, башты алып мага бере коюп, жамбашты өзүң албайсыңбы — дептир.
Чакырганда келбеген, кол булгаганга зар болот.
Чоңго чоң аягыңды атап ич.
Жалгыз өлсө — чуу чыкпайт, жар ураса суу чыкпайт.
Өнөрлүү өлбөйт.
Эл сүйгөндөй досуң болсун.
Бала жакшысы атанын даңкы, кыз жакшысы эненин даңкы.
Ырысы жоктун аты, кара чабуулда жүгүрөт.
Аш кылам деп таш кылат.
Өгүзү жок, жер сугарат.
Жардылык уят эмес, жалкоолук уят.
Дос көтөрөт көңүлдү, кой көтөрөт семизди.
Мал адамдын боор эти менен тең.
Күрүчтүн арты менен күрмөк суу ичет.
Бир баатыр — согушта, акыл — ачуу келгенде, дос — зарылдыкта (сыналат).
Бир кишинин азгыны, миң кишиге уу берет.
Бирөөнүн тоогун алсаң (же жесең), каз байла.
Чегирткенин алын көр да, канын сор.
Күйөөңжаман болсо кызыңдан көр, келиниңжаман болсо уулуңдан көр.
Ачканы — аш менен коркутпа.
Кылгылыкты кылып коюп, кымызга сууну куюп коюп, кыл жип менен бууп коюп.
Сокурдун тилегени эки көз, көйнөксүздүн тилегени бөз, дүлөйдүн угайын дегени жакшы сөз.
Чычкан ийнине кире албай жатып, куйругуна калбыр байлаптыр.
Ыракатсыз өмүрдөн, уктап көргөн түш жакшы.
Айгакка — алты таяк.
Эл энчисин жеп алып сары ооруга баткан бар.
Санчыга — сан.
Баласыз үй — бактысыз.
Бай болбогон бай болсо, корубаган жер калбайт.
Миң чеченди бир дөөдүр жеңиптир.
Күрүчтүн (шалынын) аркасы (бээнеси) менен күрмөк суу ичет.
Ыйдын түбү — ый, сыйдын түбү — сый.
Куда — сөөктүн кызыгы — барып, келиш.
Жакшы сөзү менен сооротот, жаман токмогу менен ыйлатат.
Тилден кыйын жоо жок, кыздан кыйын доо жок.
Калк айтса, калп айтпайт.
Тилин тишине каткан жакшы адат.
Тил кылычтан өткүр.
Баштагы болбой мал болбойт, башчысы болбой эл болбойт.
Жибекти туталбаган жүн кылат, катынды күтө албаган күң кылат.
Кезегинде кечирген — кеңдик.
Өзүңө бычак ур, оорубаса, кишиге ур.
Балалуу каргага бок артпайт.
Токмун деп томуктун этин таштаба.
Каз каркылдайт саз жерде, эр баркылдайт тар жерде.
Көздүн сокуру көрөт, көкүрөктүн сокуру көрбөйт.
Бөзчү белбоого жарыбайт, темирчи такага жарыбайт.
Каба элинин карды тойсо, катын издейт.
Ач — кекиртет, ток — секиртет.
Оюн барып чын болду, ойнош барып эр болду.
Күзгү күчүңдү күйөөңө бербе, жазгы күчүңдү атаңды өлтүргөндөн да аяба.
Алтынды билүү — оңой, адамды билүү — кыйын.
Пайгамбар да күйөө баласын сыйлаптыр.
Калптын оозу — мурду кыйшайбайт.
Жоо малынын тезеги пайда.
Адамдын эмгектен улуу тиреги жок.
Үйдөгү кеп көчөгө жарабайт (жакпайт).
Муңдуу адамга мукамдуу ыр жакшы.
Бечелге жөтөл үйүр (же бечелден жөтөл кетпейт).
Ээн көлдү шайтан ээлейт.
Эки бай куда бөлсө — жорго алышат, эки кедей куда болсо — дорбо алышат.
Кына ташка чыгат, байлык башка жугат.
Ат — адамдын канаты, аш — адамдын кубаты.
Ат адамдын (эрдин) канаты, аш адамдын кубаты.
Жолдош таппаган эр азат, башчысын таппаган эл азат.
Ашыккан адашат, тойбогон тозот.
Көзүң ооруса колуңду тый, ичиң ооруса оозуңду тый.
Эрди — катын урушат, эси кеткен болушат.
Бала бар үйдө калп сүйлөбө.
Көчөт тиккен көлөкөлөйт.
Кандектин карыганы билинбейт.
Суктан сураба, сараңга бербе.
Ачуулуунун сөзү ачуу.
Оор иштен коркпо, оор сөздөн корк.
Өткөн өмүр — өчкөн от.
Балага ойлоп айтсаң угат, ойлобой айтсаң отко жыгат.
Кайнаса каны кошулбайт.
Ат байлап салсаң токтобойт, кое берсе оттобойт.
Ойдун чалы сөздөн таяк таянат.
Бир агарган сакалың, кайрадан чыгып карарбас.
Баканын басыгын көрүп, желгенин сураба.
Өлөйүн десе — жан таттуу, кирейин десе — жер катуу.
Бир тоодон бир тоого арзыган кийик ачтан өлүптүр.
Улуу үйдөгүлөр күлсө, кичү үйдөгүлөр жылмаят.
Ат тери кайтпайт.
Ачыкканга мал көрсөт, адашканга жол көрсөт.
Эчки сойсо бакырат, элдин баарын чакырат.
Түшү оңолбой, иши оңолбойт.
Ак ниеттин жүргөнү күлкү, арамзанын жүргөнү түлкү, таянганы мүлкү.
Кулча иштеп, бийче же (ич).
Уккан бала тарбия алат, укпаса талаада калат.
Кашаң атка камчы жоо, тешик үйгө тамчы жоо.
Эмгек кылбай эр оңбос, бириндеген эл болбос.
Эр аттан айрылганда — жөө, эр элден айрылганда — алсыз, жетим.
Ооз — сөздүн ээси.
Эр бир өлсө, эс миң өлөт.
Нандын ысыгы жакшы, сөздүн бышыгы жакшы.
Көлдө жүргөн коңур каз, чөлдүн баркын билеби.
Аш берген киши айыптуу.
Эр жигит күрөшпөгүн балбан менен, балбанды жыга албайсың чалган менен.
Белден күч кеткенде, колдон иш кетет.
Карын ачты — кайрат качты.
Туулганына сүйүнбөй, тураарына сүйүн.
Албан-албан күлүк бар, алына карай жүгүрөт.
Кедейлердин эс алганы — музоо кайтарганы.
Эти этиме тийген катыныма баркым жок.
Ар ким ич оорусун өзү билет.
Жакшы адамга жамандар, малы менен теңелет.
Кайгысыз кара сууга семирет.
Келип-кетиш туугандыктын белгиси, уруш-кериш — душмандыктын белгиси.
Тирүү болсок бир дөбөдө (бололу), өлүп калсак бир чуңкурда (бололу).
Чындык чычалатат.
Эрден безсең да, элден безбе.
Согуштун көзү — сокур.
Адашкандын айыбы жок, айланып (кайтып) үйүрүн тапкан соң, ачылгандын айыбы жок, өзү билип (көрүп) жапкан соң.
Жар — эрдин жаны.
Кайгырганга кайрылган — сооп.
Азап тартпай акыл кирбейт.
Эртеңкини бүгүн тарбияла.
Адам ооруган жеринен колун албайт.
Бактылууга эки дос келет, бактысызга эки ууру келет.
Тууган жер алтын бешик (уя), туулган жерге тууңду тик, туулган жердин топурагы алтын, эли мазар.
Куу түлкү капканга кош буттап түшөт.
Коногу пейил күтсө, үй ээси капа болот.
Кишенеген айгырдын үйрүн көр, чиренген жигиттин үйүн көр.
Жакшынын жакшы билээр сымбатын, жамандар кайдан билсин, адамдын арзаны менен кымбатын.
Кеп (оюн) музоо эмизет, музоо таяк жегизет.
Намыс балаадыр, отко сууга саладыр.
Жүгү уйда болсо да, дымагы төөдө.
Тузга кара санаган жарыбайт.
Ашыкпаган тез жетет, ашыккан адашып кетет.
Жакшыга жакын болсоң, колуң асманга жетер, залим менен жакын болсоң, башың жерге кирер.
Эмгегинен бакыт тапкан адам — чыныгы сулуу адам.
Көзү жамандын сөзү жаман.
Эки баатыр эрегишсе, бирөө калат, бирөө өлөт.
Төө көп болуп, конокко сойбойт.
Эринчээк эшикке чыкса ат жалдайт.
Көп аткандан мерген болбойт, көп сүйлөгөндөн чечен болбойт.
Жолго чыксаң жол азыгың мол болсун.
Кудай кылды, куш кылды, курган эрге туш кылды.
Ак көңүлдөн арамдык чыкпайт.
Баланын үйү, бапанын алачыгы эмес.
Көпсүнгөн жоону кыйын дебе, кайрат кылсаң жыгасың.
Тулпар айланып үйрүн табат.
Жакшы конок ток болот, жаман конок шок болот.
Эмчинин өз эми өзүнө түшпөйт.
Көпчүлүк бар (болгон) жерде токчулук бар (болот).
Байлык колдун кириндей, бирде келет, бирде кетет, жукса турат, жууса кетет.
Жакшыны көрүп пикир кыл, жаманды көрүп шүкүр кыл.
Корккон көлөкөсүнөн да коркот.
Сөзүжаман элди булгайт, буту жаман төрдү булгайт.
Колуңдан келбес жумушту, оюң менен бүтүрбө, алыстан келээр коноктун, кабарын укпай күтүнбө.
Бетеге кетип бел калат, бектер кетип эл калат.
Өлбөгөн жанда үмүт бар.
Колдоо бар алтындын баркы жок.
Адам болор кишинин адам менен иши бар, адам болбос кишинин адам менен неси бар.
Өлөр чычкан мышыктын умасын кашыйт.
Өзү боктой, сүйлөсө сөзү октой.
Көсөө узун болсо кол күйбөйт, көп молдо болсо, жол тийбейт.
Ак саманды чөптөй көр, көрксүз да болсо түзүк көр.
Көзүң чалыр болсо да, сөзүң, кыңыр болбосун.
Жүз сом күткөнчө, жүз жолдош күтөйүн.
Эт жасаган эбин табат.
Айыпты айдаган билер, кунду кууган билер.
Андан да ыраагыраак көрүнөт.
Азганды кууп, тозгонго жолукпа, тууган издеп, достон кетпе.
Тапкан — эне эмес, баккан — эне.
Ээси көрмөксөн болсо, малы көтөрүм болот.
Үйдө чечен доодо (же көптө) жок.
Ката бизден, кечирим сизден.
Атамдын өлөөрүн билсем, бир табак кебекке сатпайт белем.
Ат карып, арпа түшөбөйт, эр карып, эшек түшөбөйт.
Жүздөн — бирди, миңден — онду танда.
Кандай салса түз кетер, карга жүргөн чанадай.
Айран сурасаң, челегиңди жашырба.
Артык кылам деп, тыртык кылдым.
Эр азыгы — элден, бөрү азыгы - жолдон.
Суктун көзү ач болот.
Ата данкы менен кыз өтөт, мата даңкы менен бөз өтөт.
Кумурска бириксе, арстанды да алат.
Алдамчы мураска жетпейт.
Көптүн пикири — көрөгөчтүн өзү.
Көп ойногон катындын бир ажалы чөптөн.
Темирчи көмүрчүгө үйүр.
Ат жалына казан ас.
Куру сөздөн май чыкпайт, курумшудан тон чыкпайт.
Шамдагайлык — асыл сапат, шайырлык — алтын сапат.
Сөзүң болбосо, ишиң болсун.
Өчөр оттун үстү күйөт.
Дыйкан жерин мактайт, балыкчы колун мактайт.
Акмак да сүйлөгөнчө, акылдуу көрүнөт.
Мусулманчылык — аста — аста, каапыр болмок — бир паста.
Булут ала — жер чоло.
Акылдуунун сөзү кыска, айта салса — нуска.
Бурган сөз — урган сөз.
Уул — кызың эрке болсо, дооматты башкага койбо.
Ит ырысы менен, куш куту менен.
Тобокелге салгандык — илимден артта калгандык.
Жаштык кезиң — мастык кезиң.
Каз өрдөгүжок болсо, балыр каптап көл карып.
Жигитке бир сыр, жети кыр керек.
Өлмөйүнчө кишинин иши бүтпөйт.
Ченебей ичкен мастан түңүл, ыгы жок көпкөн жаштан түңүл.
Көп билген аз сүйлөйт, аз билген көп сөз сүйлөйт.
Кара өзгөй болбой, доо болбойт.
Баймын деп, мактанба, жокмун деп, суктанба.
Бүлдүргө болор жип, бүлкүлдөп үрөр ит жок.
Коркоктун асылы болгончо, баатырдын жесири бол.
Ай башы думанадан үмүт кылат (же үмүт этет).
Көпчүлүк бир уучтан берсе тойгузат, көпчүлүк бир муштан берсе өлтүрөт.
Катын эрден чыкса чыгат, элден чыкпайт.
Жакшы киши мал бакса — торугун семиртет, жалкоо киши мал бакса — сөөгүн итке кемиртет.
Бели ооруп көрбөгөн киши, бекерликти, колу жоорубаган киши, кошоматчылыкты жакшы көрөт.
Билим — элге, суу — жерге.
Кызга тийген кедей болот.
Эзелден душман журтту тууган кылуу — бул эң бийик сыймык.
Алкы кеткен тамакты сүйөт.
Хан сарайы — кылычтын мизи, камчынын күчү.
Өгүздү өргө салба — канатың талат, жаманга жүзүңдү салба — шагың сынат.
Келмек — көңүл, кетмек — уруксат.
Жай аккан суудан жаа бою кач.
Кыбыр киши жадатат, шыбыр сөз шектентет.
Кой өрүшү короодон.
Кесел адам кейикчил.
Жалгызга жылдыз жолдош.
Өнөрлүү өлбөйт, өнөрсүз көнбөйт.
Жаңысында түлкү, эскисинде күлкү.
Жоктон барды жараткан адамдын акылы.
Өздөн чыккан жоону ынтымакка чакыр.
Балта көтөргүчө дөңгөч дем алат.
Бука өлбөгүдөй, инек соолбогондой болсун.
Бай байбиче куймакта, кул менен күң көмөчтө.
Инек баштаса — ийри жарга, өгүз баштаса — өлөңдүү сазга.
Жаманга күн салгыча, көтөрүп көргө сал.
Көптү көрбөй көсөм болбойт, көп сүйлөбөй чечен болбойт.
Бекерчиден безе кач, ушакчыдан көчө кач, жатакчыдан алыс кач.
Эмгектүүнүн — наны таттуу, жалкоонун — жаны таттуу.
Ажал жолу — чилдин арышынан кыска.
Акылсыз күч — арсыз араба.
Бадыша кудаа эмес, кудадан жудаа эмес.
Тарбия көп кырдуу, таалим көп сырдуу.
Чакыргандан калба, өзүн басып барба.
Өзү тойбос кайнага, кимге кешик арттырат.
Элдин эриши элден, аркагы жолдон.
Карга учуп шумкар болбойт, эшек чуркап тулпар болбойт.
Уят өлүмдөн катуу экени кийин билинет, бирок анда кеч болуп калат.
Ажал келсе, алтын тактан пайда жок.
Айрылган эл — азаар, кошулган эл — озоор.
Сөзү таттуу, көңүлү катуу.
Кыянаттык кылсаң, кумурска да чагат.
Бирөөнүн көзүнөн, бирөөнүн сөзүнөн.
Алтооң ала болсоң, алдыңдагыны алдырасың.
Таянычы жок адам жаман болот, бөөдөсүнөн ар дайым залал болот.
Өзү — боктой, сөзү — октой.
Байдын иши барман менен, кедейдин иши арман менен.
Өнөрлүү — зор, өнөрсүз — кор.
Каз, өрдөк көлгө таянат, чечендик сөз жөнгө таянат, чал — кемпир төргө таянат.
Аштык бер, аштык берсең баштык бер, баштык берсең артып бер, артып берсең тартып бер.
Жаман үйлүү жардыга борошолуу чилде кас.
Кыйшык иш кырк жылдан кийин да билинбей койбойт.
Ат сыноосу бир болот, эр сыноосу миң болот.
Капалуунун — кабагына кар жаайт, кайыккандын — мурутуна муз тоңот.
Жаман эрге мал бүтсө, жанына коңшу кондурбайт.
Сөзүң кыска болсун, колуң уста болсун.
Эри өлгөндө катынга төркүнүжакын.
Жакшылыкты досуңа кыл, досуңдан артса өзүңө кыл.
Байлык өтөт, кедейлик кетет.
Дат — темирди жейт, дарт — өмүрдү жейт, дат күчөсө, дан алдырбайт, дарт күчөсө, дем алдырбайт.
Китеп — билим ачкычы.
Бир күн туз таткан жериңе миң күнү салам бер.
Кедейдин бир тойгону — орто байыганы.
Мыйзам дегениң буйлалаган төө болот.
Булдурсун камчы тийсе да, баатырдын жүзү түктөйбөс.
Болоор кулун желеде жулкунат, болоор бала бешикте булкунат.
Эл менен эр көгөрөт, суу менен жер көгөрөт.
Хан тартуусу — тогуз.
Көп чогулса калмак каны — Ажаанды кармайт.
Чымчык өзүн куш ойлойт.
Жакшы ниет — жарым иш.
Сууну көп кечсе чалчык болот, сөздү көп сүйлөсө тантык болот.
Болбогондо болушпайт (болбогонго болушпа).
Сабырдуулук — бакыттын ачкычы.
Орозону ач пайгамбар чыгарыптыр.
Кыздын төрүндө болгуча уулдун улагасында бол.
Акыл кеп өмүргө эшик ачат.
Ай караган ачкадан өлөт, күн караган күрөөрүн алат.
Ит иттигин кылбаса башы ооруйт.
Артын ойлогон алжыбас.
Жарды болсоң жоомарт бол, бай малынан түңүлсүн.
Чаккан өлтүрөт, мактаган жеткирет.
Зулум эшиктен кирсе, ырыс түндүктөн чыгар.
Көлөкөдөгү көк күчүк арабаны мен сүйрөп баратам дейт.
Жарма, чайды жаман деп, этти кайдан табасың.
Конок конбой кетпейт, чакырып кондурганга жетпейт.
Токтоолук — бакытка алып баруучу ырыстуу жол.
Жашаганды билбеген, жашоонун баркын кетирет.
Жез эскирсе дат болот, желедеги кулун ат болот.
Адамды шорго салган да, өлтүргөн да тил.
Айдаган малы баалуу болсо, кербендин атагы чыгат (же ажааты чыгат).
Жел чыкпаса жан чыгат.
Жыла баскан жылманын кеби жылуу, ичи ала.
Алтымыш күн атан болуп жүргөнчө, алты күн буура болуп зиркилде.
Үйүндө кашык айраны жок, кызынын аты Жуурат.
Өткөндүн, келечектин жибин улап, достошуу ийгиликке алып барат.
Ичээр сууңа түкүрбө.
Байтал күлүк баркта жок, катын чечен наркта жок.
Бир аял — аял, эки аял — базар, үч аял кошулса жарманке.
Баатыр өлүмү марадан.
Көктөгөн жетилет да, жетилген кетилет.
Сөзгө — сараң, ойго терең.
Бир айткан сөздү кабыл алганды падыша де.
Эр кадырын эр билет, зер кадырын зергер билет.
Молдо сабакташ, ууру танапташ.
Эсиң барда — этегиңди жап.
Жорго мингенге жолдош болбо.
Сугатчы чакырса — барбайм дебе, сууга аккан молдону — кармайм дебе.
Чечендин сөзү алтын, устанын колу алтын.
Түз жүрсөң, ток жүрөрсүң.
Кайың эмес, тал эмес арча чалыш, кыргыз эмес, сарт эмес калча чалыш.
Кудай малыңды алса да, абийириңди албасын.
Берекесин маа берсин, көлөкөсүн саа берсин.
Жолборстун жаткан жерине ит батпайт.
Аттын жоргосу кызык, тондун торкосу кызык, козунун сорпосу кызык, чайдын кызылы кызык, суусундун тунугу кызык, төрдүн төбөсү кызык, аялдын сулуусу кызык.
Ашкабакты бирөө дарбыз деп жептир.
Аюунун чучугун жеген жатпайт.
Бала, баланын иши чала.
Бирөөнүн аты терчил, бирөөнүн кийими кирчил.
Эл менен көтөргөн жүк жерде калбайт.
Алганың жаман болсо, чабылат акылың, кас болот жакының.
Букада кайын жок, уйда төркүн жок.
Кайрылып ичер ашыңа какырба да түкүрбе.
Таяк (кылыч, муш, ок) жарасы бүтөт (кетет), сөз (тил) жарасы бүтпөйт (кетпейт).
Өзөктөн күйгөн өрт жаман, өздөн чыккан жат жаман.
Кеп жакшысын кулак билет, кыз жакшысын ынак билет.
Ушак — уудан жаман.
Арык уйга жоон мүйүздүн кереги жок.
Кагаз жазып колу жоорубагандын, иштеп бели да оорубайт.
Билими күчтүү миңди жыгат, билеги күчтүү бирди жыгат.
Бирди билгени — сыңар эмчектин сүтү, көптүн билгени — ташып аккан дайра.
Жанга күйгөн — жандай дос, жанга күйбөс — кандай дос.
Сөз атасы — кулак.
Ичиң күйсө, туз жала.
Келин жакшы — үйдүн керегеси алтын.
Коргону бөлөк көктөлбөйт, көңүл бөлөк эптелбейт.
Жаман катын алганча — бойдок жүргүн өлгөнчө, жаман бычак алганча — тиштеп жегин тойгончо.
Эненин колунан — кыз тойбойт, эрдин колунан — куш тойбойт.
Эрди-катын — бир үйдүн айы менен күнү.
Кекчилдин сөзү кээ болот.
Үйдө жүргөн бир чоро, жоого чыкса миң чоро.
Эскиси жоктун жаңысы жок.
Сокур сыйпалаганын койбойт, дүлөй тыңшаганын койбойт.
Бекер ичкен — бей таалай, таап ичкен — чоң таалай.
Акылдуу болсо алганың, кулпундуруп жакшы бак.
Чымынын кактырган бакшыдай болду.
Жамандын өзүнөн да сөзү күчтүү.
Колдон келбеске асылып, жетпести кууган менен да болбойт.
Жылаңачка — караган — бута.
Бала билет, билбесе неге күлөт.
Кыйшык болсо да жол жакшы, калы болсо да кыз жакшы.
Үйдөгүсү майын жейт, мергенчиси жанын жейт.
Калган ашты батырган, кагылайын курсагым.
Акылы бар билимди самайт, акылы жок эмнени самайт.
Обуру жеткен молдодон, отоо чөптүн зыяны аз.
Атты арыганда көр, эрди (жигитти) карыганда көр.
Ат семирсе ык болот, эр семирсе бук болот.
Салаалап тарап сакалды, карылар айтар макалды.
Миң чеченди бир долу жеңиптир.
Бир көргөн кишиңе, миң салам бер.
Жалгыз өлө жегиче, досуң менен бөлө же.
Ээси укмуштуу болсо, ую жорго болот.
Ажал жуучусу — оору.
Байга күндө майрам, күндө той, кедейге күндө кайгы, күндө ой.
Бактылуунуку маңдайга жазылуу.
Ичпей — жебей жыйнагын, бай болоруңа мен кепил.
Гүлдөп жүрүп куласаң, курсагыңды жарасың.
Калп — оору, чындык — дары.
Айтса болот насыят акылы бар адамга.
Иштесең каптап аласың, иштебесең ачка каласың.
Сулуу болсо көрөөргө жакшы, жакшы болсо жашаарга жакшы.
Эрге уйку жок.
Кастын ою — бөлөк, достун ою — жөлөк.
Эр жигит менен бөрү азыгы — жолдо.
Тамакты бир тууш ичет, бир кууш ичет.
Балаадан машайык качыптыр.
Конок койдон жоош, май берсе жей берет.
Жалгыз баласынын көзүн чыгара чабат.
Агын чогулуп сел болот, адам чогулуп эл болот.
Мен күйбөсөм, сен күйбөсөң... ким күйөт.
Атасы жиндинин — бири жинди, энеси жиндинин — баары жинди.
Эки жаман таарынышса — амандашпайт, эки жакшы таарынышса — жамандашпайт.
Кудайга ишенген курсагы тойбойт.
Укурук бою кар жааса, кулдун малы жутабайт.
Билими жокко күн да түн.
Айга жетпес ашыңды айылдаштан аяба.
Ийилчээк тактай сынбайт.
Жаңыны эски сактайт, койду эчки сактайт.
Калемпир ачуу — туз болбойт.
Кадырлуу барктуу жерден тууган-уругуң болсо, кара жерде кайык жүрөт.
Күчтү күч токтотот, сөздү сез токтотот.
Жаманы болбой жакшы жок, чымыны болбой бакшы жок.
Ай — Күн баарыга тең.
Баарынан өкүнүч жаман.
Карысы болбой, эл болбойт.
Пулу бардын оозу чайнайт, пулу жоктун көзү жайнайт.
Колу менен берип, аягы менен суу болот.
Конок бышты десе, ала бакандын башындагы эт да бышат.
Ат кызыгы арыганча, эр кызыгы карыганча.
Жалгыз өгүз кош болбойт, эки арамза (жаакташкан, жакалашкан) дос болбойт, дос болсо да акыбети оң болбойт.
Байдын ашын байкуш аяйт.
Пейли тар адам кең идиштен аш иче албайт.
Салынуу капкан — теңсиздик, зарланган муң — элсиздик, аккан жаш — жерсиздик.
Жакшынын бир аты залим, бир аты зулум.
Байлыкты сүйгөн намысты билбейт.
Бузулуп калган ашка, ачка болсоң да караба.
Досуң күзгүдөй, сындырсаң эптей албайсың.
Кызыл — ала кекиртек кыйла жерге секиртет.
Жебес жерге чөп бүтөт, ичпес жерге суу бүтөт.
Жаман жолдош жоого алдырат, жантык жолдош уятка калтырат.
Өткөн (кайра) келбейт, өлгөн тирилбейт.
Ушакчынын оозу тынбайт.
Ууру — талапташ, бөрү — кулакташ.
Бөрү атар жигиттин бөркүнөн тааны.
Эл макулга сен да макул.
Бекерден кепин табылса, чулганып алып өлүш керек.
Кымыздуу үйдө — аякчы, кыздуу үйдө — кыякчы.
Ит үрөт, эр кечирет.
Үй чабышып, мал тийсе, тынчы кетет элиңдин.
Катын эрке болсо, эрине теке болот.
Ат карыса чөп керек, эр карыса тер керек.
Адепсизден алыс кач.
Көп уктаган көптөн кур калат.
Үйүндө жалап ичер айраны жок уулунун аты Жууратбек.
Жамандын өзү тартуу, жакшынын сөзү тартуу.
Жүрөк менен кан бирге, жүлүн менен жан бирге.
Тоо бөрүсү, токой каракчысы көп.
Сакалың өспөсө, сакалсызга күлбө.
Жыланга чактырган аркандан коркот.
Жүрбөгөн атка «чу» деген дем.
Жигит бир сырдуу, кырк (төрт, сегиз) кырдуу болот.
Эртең менен жолу болсо, кечке чейин таскагын жазбайт.
Ак ниеттен чыккан сөз (көп), адамды марытат.
Казаны бөлөктүн камы бөлөк.
Жигит үйдө туулат, жоодо өлөт.
Кыргоол кызыл болот, куйругу узун болот.
Ала караган алыска барбайт.
Билген миңди башкарат.
Адамдын бири тентек, бири жөнтөк, бири эпчил, бири кекчил.
Кул кутурса кудукка түкүрөт.
Кайгысызга уйку таттуу.
Акылы жокко акча токтобойт.
Сөздүн башы катуу болсо, аягы таттуу болот.
Катыныңды казы бузса, арызыңды кимге айтасың.
Соолгон көлгө бака айгыр.
Бир ата — эне он балага чыдаса, он бала бир ата — энеге чыдабайт.
Коён — коңулчул, теке — тоочул.
Жер куураса, алабата чыгат.
Агасын чапса балаңыз, атасын урам дегени.
Казысы кучактын, азуусу бычак.
Түркүктү түртпөй билбейт, эмгексиз бакыт үйгө кирбейт.
Эстүү зайып жартыны бүтөйт, кысканы узартат.
Жакшылыктан кечик, жамандыктан кечикпе.
Чептен эрдин күчү бек.
Жаш - күчү менен, кары — кеңеши менен.
Билимди сатып албайт, аны казып алат.
Калптын сөзү суу кечпейт.
Эрте ысыган бат муздайт.
Шодокондун бүркүтүндөй жутунбай.
Жүздөн күлүк, миңден тулпар.
Сөзгө баатыр, ишке — жок.
Кырманды кырк таптаган аз.
Ат мыктысы кермеде, акын мыктысы термеде.
Душманга таба, доско (өзгө) күлкү болбо.
Эки таш беттешкен жерде — күкүм, эки дос беттешкен жерде — бүтүм.
Отко таш дагы жарылат.
Ооруң жок болсо — котур бол, дооң жок болсо кепил бол.
Жакшы аял — ырыс, жаман аял — уруш.
Өзүнө пайдасыз адам өзгөгө да пайдасыз.
Көргөн көргөнүн кылат, көсөө түрткөнүн кылат.
Жамандын жаштыгы өлгөнчө калбайт.
Эмгекчил таң атаарын күтөт, жалкоо күн батаарын күтөт.
Кой баккан конок күтөт.
Алгыр кушту алып келип кууга сал, акылың болсо азамат, аштык айдап, баккын мал.
Суунун жакыны, төркүндүн алысы жакшы.
Адам аласы — ичинде, мал аласы — тышында.
Жакшы сөз — жарым ырыс.
Жарды болоор жигиттер, дөөлөтүнө мас болот.
Ити семиз, мал арык — жер азганы, ынтымагы болбосо — эл азганы.
Жамандын миң сөзү, жакшынын бир сөзүнө татыбайт.
Эки тоо кошулбайт, эки киши көрүшөт.
Дүйнөнү сел алса, акмактын тушарына чыкпайт.
Үйдө олтурган аялдын ашы менен иши бар, кушу менен неси бар.
Кудай кылса, кайкы бээ жорго болот.
Карылыктын алды, жаштыктын арты.
Төгүлсө — кыргыздын бозосу.
Чакпаган жылан ийинден сырткары.
Чырдуу кыздын чыргоо жомогу ырбайт.
Менменсинген жигитти, жоо келгенде көрөөрбүз, чеченсинген жигитти, доо келгенде көрөөрбүз.
Майкан үстүндө машак бар.
Көрбөгөн төөнү да көрбөйт.
Ийибеген эмчек болбойт.
Таарынсаң, Таласка бар.
Төө сойгон эчки сойгондон эт сураптыр.
Жазда жамынчагыңды таштаба, кышта өзүң билесиң.
Ай шербеттин сөзү — берметтин өзү, балыктын сөзү — калыстын сөзү.
Азоого — тушоо, күлүккө — чалма.
Жоокер жараксыз болбойт, ырчы комузсуз болбойт.
Мен да бир эркекке катын болуп жүргөнмүн, этегимдин жыртыгын эптеп-септеп бүргөмүн.
Сулуу кыз, кыраан бүркүт, алгыр тайган таалайлууга туш келет.
Сактансаң сактаармын.
Өкүмдүн өтү жарылат.
Жетегинде болбосо, жетелеген не болот.
Азга — опаа, кепке — жапаа.
Арабаны көрдүм арманым жок.
Акыл — тирүүдө урмат, өлгөндө — даңк.
Дарт — эренди мүңкүрөтөт (үшкүртөт).
Оозу жаман элди булгайт, буту жаман төрдү булгайт.
Эт жасаган колун жалайт.
Акка кара жок, карага чара жок.
Дөөлөт тоголок болот, мээнет жалпак болот.
Канча кырып жуусаң да, кара кийиз агарбайт.
Төөгө жантак керек болсо, мойнун созот.
Араба сынбасын, өгүз өлбөсүн.
Өлүм кабак-кашты ирмегиче.
Артыкбаш акча баш жарбайт.
Ой жеткен менен кол жетпейт.
Алтын күмүштү байлык туткан киши башын жолдо калтырар, баба сөзүн улаган кишинин орду төрдө болор.
Катынды мээнет чырмаса — каяша айтат эрине, жардыны мээнет чырмаса — аштыгы чыкпайт жерине.
Ашык дүйнө баш жарбайт.
Чакырылбаган конок татардан жаман.
Айыл итинин куйругу чагарак.
Көрбөс (же көрбөгөн) төөнү да көрбөйт.
Баштык ичпейт, баш ичет.
Оозу менен орок оргон (колу менен иштебеген), буту менен машак терет (башмалдак атат), оозун көптүргөн жумуштан качат.
Жазында ырдап жүрбөсөң, кышында жыргап жүрөсүң.
Чечен алжыса, даңкын кетирет.
Түшүм алам десең түйшүктөн.
Жаманга үңүлбө, жакшыдан түңүлбө.
Чапанчанды чапса, көйнөкчөнгө доо кетет.
Чала молдо дин бузат.
Заманына карай — күлкү, тонуна карай — түлкү.
Жоону таап ал, жоошутуп чаап ал.
Эмгек аздан өнмөк.
Базарда баары бар, издегенди таба албайсың.
Оозу жаман элди булгайт, өтүгү жаман төрдү булгайт.
Кичүүнү сыйлабаган, улууну урматтабайт.
Бар качаган кутулбас, жок качаган тутулбас.
Уй бул болор, катын бий болор.
Кайнене айбаттуу болсо, келини уяттуу болот.
Өмүр өлчөнбөйт да суратпайт.
Калайык колдогон алп — журт ээси.
Ачканын аңы жүрбөйт.
Жерде жүргөн коңуз бар, адамдан чыккан доңуз бар.
Ишиң илгери келгенче, итиңе кош арт.
Эр картайса эрки кетет, аял картайса көркү кетет.
Жеңил акыл - бутка күч.
Суу менен келген — жел менен кетет.
Батмандап кирген оору маскалдап чыгат.
Жан аябаган жоо алат, мал аябаган доо алат.
Балалуу каргага бок тийбейт (артпайт).
Чечен менен чебер — көпкө орток.
Малы жок деп эрден түңүлбө, чөбү жок деп жерден түңүлбө.
Жалганчынын сөзү жалганга кетет.
Айылыңда өлүм жок болсо, атаң кана, элиңде өлүм жок болсо, энең кана.
Бүгүн конок — эртең жомок.
Акылдуу киши ылдам айтканды билет, акылы жок муштаганды да билбейт.
Арстан турган жерге аюу жолобойт.
Жашы улуу болсо да, жаны курбу көп болот.
Эки арамза дос болбойт.
Орозойдун он тамыры бир келиптир.
Балакет кылбаган балакетке жолукпайт.
Ач бийден ток ит жакшы.
Жаман менен жанашканча бир кылым, жакшы менен чай кайнамча бирге бол.
Жакшынын сөзү жатык болот, жамандын сөзү кычык болот.
Жаңылбас жаак мүдүрүлбөс туяк болбойт.
Ала карганы алты жылы байласа да, тезек чокуганын койбойт.
Уя көрктүү эмес, шумкар көрктүү.
Шайтан болсо, арык аттабай бут сынат.
Эмгек кылсаң жашыңдан, дөөлөт кетпейт башыңдан.
Жаманга жакын болсоң, жалаасы жугат.
Жаманчылыкты аманчылык жеңет.
Илкий — силкий жөө жүрүп, мен да өтөрмүн дүйнөдөн.
Тентектик — кудаанын жолунан чыгуу.
Жамандан кач, жакшыга кучак ач.
Элди сүйгөн — озоор, элден качкан — тозоор.
Сүйбөгөнгө — сүйкөнбө.
Жылуу сүйлөсө жыла — жыла жылаан ийинден чыгат.
Жоо келгенде — баатыр бол, доо келгенде — акыл бол.
Ишиңди бирөө кылып берсе, колуңду кычыштырба.
Арзанга алуучунун пейли бузулат, кымбатка сатуучунун пейли бузулат.
Малың жүзгө жеткенче, таанышың үчкө жетсин.
Эл ынтымагы — бийик дувал.
Бай болуп көргөнүм жок, жарды болуп өлгөнүм жок.
Бассаң бутуңа этият бол, сүйлөсөң тилиңе сак бол.
Ынтымак бар жерде (же элде) ырыс бар.
Колдон намыс кеткенче, канжыгага баш байла.
Жакшы кыздын башына бермет менен шуру ойнойт, жаман кыздын башында сирке менен бит ойнойт.
Кыска жип байлоого жетпейт, малы жок жайлоого көчпөйт.
Эки катын аламын деп, не балаага калыпмын.
Жоомарт менен калыстын төрт аягы кыбыла.
Билим — жанып турган чырак.
Бактылуу аталган байда да арман болот.
Баланын балакайы да бар, калакайы да бар.
Айласы кеткен «өлбө жаным, өлбө» дейт.
Тамырлуу да жыгылат, такалуу да тайгаланат.
Бакпаганды балам дебе.
Кара баш киши алжыса — өз башына күлкү, билги алжыса — калайыкка күлкү.
Үн жетпегенге, сөз да өтпөйт.
Чыбыгында ийилбеген, таягында бүгүлбөс.
Кабыгы жерден, камыры колдон.
Өзүн өзү өлгөнчө билбейт.
Эже кийгенди сиңди киет.
Өнөрлүү өргө сүйрөйт.
Төөнүн бир өркөчү кесилсе, бирөөнүн күчүжок, эки эмчектин бири кесилсе, биринин сүтү жок.
Өлө албай жатып өлөң айтат.
Жүз дос — аз, бир кас — көп, (Миң дос — кем, бир кас — артык).
Тийсе аякка, тийбесе таякка.
Аттууга жөө дос эмес.
Иттин жаманы күчүктү талайт.
Ыймандуу уул болбосо, баланын баласына кор экен.
Коңшунун өрдөгү да каздай, катыны да кыздай.
Байлык бирөөнүн маңдайына бүтсө, бирөөнүн таңдайына бүтөт.
Жаман төө мингенче, жөө жүргөн артык.
Жакшы ашын жейт, жаман башын жейт.
Бирди аяган миңден кур калат.
Темирди кызуусунда сок.
Кекечтин тилин энеси билет.
Өлөр эчки койчунун таягына сүйкөнөт.
Жок болсо, март да бере албайт.
Күчүңдү тилиңден чыгарбай, ишиңден чыгар.
Дос сыртыңдан мактайт, душман көзүңчө мактайт.
Жылкы кишиге канат, төө кишиге күч.
Ит жакшысы ичик табат, ит жаманы киши кабат.
Жеңилбес кол — эл, кыйшайбас жол — эмгек.
Жоор семирсе баш бербейт, жаман сүйлөсө сөз бербейт.
Эрден эрдин неси артык, эптей келсе күчү артык.
Жоготуу — тапкычтыкка үйрөтөт.
Жашырган жиниң болгуча, ачык жемең болсун.
Ынтымактуу үйгө ырыс түнөйт.
Коркконго дабыштын баары жоо.
Ыштанына чычкан колун аябайт.
Мытайым шайтандын тилин билет.
Курал иштебейт, уста иштейт.
Шакары бар, майы жок — мендей муңдуу бар бекен, көчкөндө көлүк өлтүргөн сендей муңдуу бар бекен.
Эпчил төөнүжаса муштагандай иш кылат.
Кебетең жаман болсо күзгүдөн көрбө.
Эл жакалай конбосо, бетегелүү бел карып.
Жакшыны уккуң келсе, жаманды айтпа.
Адамды адам кылып арга үрөгөн үмүт.
Кылыч — курал эмес, акыл — курал.
Жакыны көп жазганбайт.
Берсе — ал, урса — кач.
Атын атаса, куту сүйүнөт.
Көп берекетке көп аракет керек.
Акылы жетсе, атаны уул билет.
Күч күйөө уктаганын калыңга тогойт.
Тамактан өткөндүн баары тамак.
Аяган көзгө чөп түшөт.
Ачуулуунун алдына турба.
Бекер ичкен бей таалай, таап ичкен чоң таалай.
Эгин айдоо — байлык айдоо.
Уялбаган буюрбаганды да ичет.
Башка келгенде — көз көрөр.
Уулга уул тизгиндеш болсо, казандагы аш — тамак бир кайнайт.
Эрди көңүлдө сыйлаң, жоону көрбөй баалаң.
Акмактык — айыкпас дарт.
Сөөккө бычак сатпа.
Болгон сайын болгусу келет, толгон сайын толгусу келет.
Туура сөз — темирди тешет, өткүр сөз — кылычты кесет.
Айтсаң — тилиң күйөт, айтпасаң — дилиң күйөт.
Алтын казына акыл казынага жетпейт.
Арык атка камчы жоо, жыртык үйгө тамчы жоо.
Күлүп сүйлөгөндөн түңүл, күн тийип жаагандан түңүл.
Эки тоо кошулбайт, эки эл кошулат.
Жоо кеткенден кийин кылычыңды ташка (бокко) чаппа.
Достун (досуңдун) көңүлү бир тартым насыбайдан калат.
Башканын кайгысына кубанба, бактысына кубан.
Ат бергиси келбеген — ээр карайт, куш бергиси келбеген — жер карайт.
Туулган жерге тууңду тик.
Жалгаймын деп үзүп алба, түзөймүн деп бузуп алба.
Эл байынан жер байы (көп).
Жер жемишин берет, эл эмгегин берет.
Алп адагы (соңу) Ормотой, тулпар адагы Тайтору.
Кары адам — үйдүн куту.
Күйөө карыса — жээн.
Койго — бычак, кызга — кучак.
Ат көтөргүс чатагы бардын, оозго алгыс чыры бар.
Ашы бар аяктан аттаба.
Кырсык деген аяк астында.
Меймандын кетишин сураба, келишин сура.
Атына жараша ээри.
Багы бар, багы барга дагы бар, багы жок, багы жокко дагы жок.
Өгүз өзүн мактайт.
Жаман болсо катының, ичтен жеген митедей.
Өзөгү карарган карга таш чокуйт.
Жакшы жарсыз өткөн күн курусун.
Элдин — элчиси, тондун — топчусу.
Ачкачылык көчөгө чыгарат, калпычылык үйгө камайт.
Чотко түштүн — отко түштүң.
Багыштын богун жеген ит кутурат.
Колу менен жасаган, мойну менен тартат.
Жетимдин курсагы жети кат.
Сокур киши — шоола менен, бакыр киши — маана менен (жүрөт).
Колуң көтөрбөс чокморду белиңе байланба.
Кыздуу үй кылыктуу.
Союлду ура билбеген өзүнө тийгизет.
Ыңырчакта — сыр жок, кыңаракта — кын жок.
Эрден кийин эрмек жок, уулдан кийин урмат жок.
Келин жакшысы — керемет, келин жаманы — кетпес кесик.
Жоодон корккон — жоого дос, элди сүйгөн — эрге дос.
Алптын тизе бүккөнү — өлгөнү.
Адалсынган молдонун үйүнөн алты камандын башы чыгыптыр.
Азаматтын даңкын чыгарган — эмгек, арамзанын жанын чыгарган — эрмек.
Дос, досту үлпөттө сынайт.
Өлүм менен конок айтып келбейт.
Жол (из) кууган — казынага жолугат, кеп (сөз) кууган — балаага жолугат.
Көзүңдөн оюң алыс көрөт.
Көп бар жерде сын бар, сын бар жерде чын бар.
Башка иш тушсө, байтал жорго болот, мата торко болот.
Ат (эл) дарбыса, эшек кошо дарбыйт.
Көп баатырдан жоо кетет, көи чеченден доо кетет.
Кара килең болбой, кар кетпейт.
Байдын түбү — уурулук.
Ачуу суроо берип, таттуу жооп күтпө.
Чала өлтүргөн жылаандай.
Иш көп, темир аз, уста көп, көмүр аз.
Кепти коюп, кеңешке кел.
Атанын каргышы — атылган ок.
Кул кутурса кудукка кайырмак салат.
Күндүк өмүрүң болсо, түштүгүңө жорго мин.
Бадачы сайгактан коркот.
Жакшы болсоң өздүн да, өзгөнүн да үзүрүн көрөсүң, жаман болсоң экөөнөн тең кол үзөсүң.
Жакшы болсо катының келип турат жакының, жаман болсо катының качып турат жакының.
Ала албаса түлкүнү, айландырып, башка чап.
Келжиректи аңдыбай, кеменгерди аңды.
Ийлеп — ийлеп итке салба.
Күн тийген жердин чоросу.
Бөрк астында — бөрү жок дебе, ээк астында — жоо жок дебе.
Эркек болбосо, үй жетимсирейт.
Ташты ташка урганың менен таңдайыңа тамызаарга суу чыкпайт.
Ачуу болуп, мурчтан өтпөйт, таттуу болуп, балдан өтпөйт.
Жакшы ниет — жарым ырыс.
Нандан улуу тамак жок, адамдан улуу атак жок.
Чечен алжыса, богун жейт.
Байдан эт жегиче, байкуштан чай ич.
Кызым, колумдан учурган кушум.
Токол уйду чапсаң, мүйүздүүгө доо кетет.
Коногу күчтүү болсо, кожосун бийлейт.
Баатыр элден өсөт, акмак элден безет.
Аталуу жетим — арсыз жетим, энелүү жетим — эрке жетим.
Байы өлгөн кул дардактайт.
Билим адамдын канаты.
Жокто байдай сыйлагын, бай малынан түңүлсүн.
Уулдан уят кетсе, келинден келбет кетет.
Акыйкат жеңет.
Тил ойдун сандыгы.
Эр сыйлабас катындын, тулчулук берээр сазайын.
Шамал жерди кургатат, байлык элди жыргатат.
Ишке ашпаган илим — жемишсиз дарак, ишке ашчу илим инсанды ойго жеткирет.
Кичине төөнүн жүгү билинбейт.
Итти эркелетсең да таягынды таштаба.
Илимдин падышасы — акыл, сөздүн падышасы — макал.
Өлөр карга бүркүт менен ойнойт, ыйлаар бала атасынын сакалы менен ойнойт.
Көтөрүп сууга салган жаман, көз салбаган тууган жаман.
Акыны болбой эл болбойт, эсеби болбой мал болбойт.
Кудага алыстан сыйлаш.
Эл бар жерде — жеңиш бар.
Бүгүнкүнүн эртеңи бар, кечээгиңди бүгүндөн издебе.
Көп жойлогон куу түлкү, колго түшпөй койчу эмес.
Жаздын аракети, күздүн берекети.
Атаң конгон конушка сен да бир күн конорсун, мактанбагын уулум ай, сен да мендей болорсуң.
Кекиртектен өткөндүн баары тамак.
Эбин тапкан — эки ичет, эңсеси каткан — бир ичет.
Бир уядан бир сасыткы чыгат.
Тек тургуча тегин иште.
Кызылдын баары шайы эмес, сарынын баары май эмес.
Жакшы кушка жаман куш бабы менен теңелет, жакшы кызга жаман кыз багы менен теңелет.
Жетимиштеги чалдын көңүлү калса да, жетидеги баланын көңүлү калбасын.
Ый менен өлгөнчө ыр менен өл.
Алтын чирибейт, акыл азбайт.
Күңдүн көтүндө күмүш жылтылдайт.
Мусулманды салабатынан тааны.
Жоомарттын жайы бейиште, сараңдар калат кейиште.
Аял жакшысын — эри сүйөт, эр жакшысын — эли сүйөт.
Эмгексиз бакыт — тузу жок тамактай.
Жаман киши мас болсо, жакыны менен кас болот.
Берип берен болгончо, бербей сараң бол.
Ат айланып казыгын табат, жөө калсаң, эки өңүрүң саныңды чабат.
Бирөөгө таш ыргытсаң, ал сага ок атат.
Эшек минген ат сурабайт, балык жеген эт сурабайт.
Маанасы жок сайдан кеч, кайыры жок байдан кеч.
Ач көздүн айдаганы өнбөс.
Жоктун жону катуу, өгүздүн (же буканын) мойну катуу.
Ач бала ток бала менен ойногусу жок, ток баланын ичинде эчтемеси жок.
Көпкөн киши басышынан байкалат.
Өлтүргөн сайын өрчүгөн кыргыз, түгөнгөн сайын түтөгөн кыргыз.
Бир этегин жаза баскан, бир этегин үзө басат.
Күбөлүү сөз — никелүү катын (зайыптай).
Жакшыга жакындаба, өзү сени сүйбөгөн соң.
Соодасы түгөнгөн сарттай болду.
Арык толсом дейт, семиз болсом дейт.
Тиги дүйнөнүн бейишинен бул дүйнөнүн кейиши артык.
Сыңар кепти кетирбей эшит.
Айларды айландырган, жылдарды да жылдырат.
Өзүмдүкү дегенде өгүздөй кара күчүм бар.
Ата сөзү — алтын, көңүл коюп уксаң.
Жайында баспаган, кышында чуркайт.
Уй байлаарга жиби жок, үрүп чыгаар ити жок.
Жолдош болбо коркокко, жүк артпагын торпокко, иш кылдырба чоркокко.
Чөлдүн кемеси — төө.
Моңолдор — журттун угуткусу.
Жүздүн көркү — сакал, сөздүн көркү — макал.
Ачкалык — арам, адалды таңдабайт.
Бөрк ал десе — баш алган.
Бир жердин ала каргасы бир жерге келип телик куш болот.
Бактысы жоктун эгерим сөзү эм болбойт.
Азаматтын азганын өзү билбейт, жат билет.
Акылдуу чындык калптан кийин сүйлөөгө тийиш.
Жаталак — өлөт, чычалак — көнөт.
Кең бычкан кийим жыртылбайт.
Ырдуу күйөө, чырдуу кыз.
Тууганга душман болбо, душманга тууган болбо.
Акылы кем алангазарга киши акылы эм болбойт.
Эки жол айры болсо, иттин башы каңгы болот.
Жаман өзү боло албас, болгонду көрө албас.
Вазир жакшы, кан жакшы, аял жакшы эр жакшы.
Башың аманында малыңды түгөлдө.
Калпычынын чын сөзү да калпка чыгат.
Оору кайда болсо, жан ошол жерде.
Эрге ишенгенче, эки босогоңо ишен.
Эки кочкордун башы бир казанда кайнабайт.
Ханды кудай ураарда катыны менен кабышат, эли менен чабышат.
Кыялданган (же кыялдагы) тилекти кыстаган турмуш бийлейт.
Жоболоңдуу жолго чыкса, эмгектүүнүн этеги булганат.
Асманды караган аягынан мүдүрүлөт.
Отко жакын ыш күйөт, жеңеге жакын кыз күйөт.
Аш менен — ээси, баш менен — мээси (мактанат).
Билим — оошот, ырыс — жугушат.
Кепти көп тыңшаган чечен болот, сөз укпаган бечел болот.
Иш кылдырба чоркокко, жүк артпагын торпокко.
Наабай өлүп жатса, койнунан наны чыгып жатат.
Акмак — иттен илгери, кишилиги кийин.
Атаңды көргөндөн акыл ал, энеңди көргөндөн тон ал.
Жаман кой шишегинде карыйт.
Иши кыйшык кишинин жүгү кетээр артына.
Адал өлсө бир казан эт, арам өлсө бир талпак.
Дары болсо иттин куу тезеги, дарыянын башына чыгат.
Намысынан катын кара киет.
Адамдын түсүн айтпай, ишин айт.
Көрүнгөн адамдан карыз сурабай жүр.
Сөзүндө ырысы болбосо, эткени эм болбойт.
Желдүү боз баланы жеткире мактаба.
Ашыккан ашка бышат.
Жөөнүн ырысын аттуу жебейт.
Эл болбосо, эр болбойт.
Сөз — сөөктөн (өпкөдөн) өтөт, жүлүнгө (чучукка)жетет.
Башы оорубагандын кудай менен иши жок.
Колу устанын сөзү нуска.
Эрди жоо үстүндө көр.
Жээн эл болбойт, желке таз болбойт.
Уурунун көчүгү кууш.
Өрдөктүн өзү көктө болсо да, көзү көлдө.
Ар заманда бир чукулдай.
Аюудан корккон токойго (же отунга) барбайт.
Ооруну сураса — айыкканга тете (же эсе).
Акмак өзүн — эр ойлойт, аңгек өзүн - жер ойлойт.
Эркек баланы туурап кыз колуна сиет.
Ириген ооздон чириген сөз (кеп) чыгат.
Ачуу менен таттууну — таткан билет, алыс менен жакынды — баскан билет.
Кыска сөз чүйүндүү болот.
Көңүл ооруткан — наадандык, көңүл көтөргөн — адамдык.
Карылар жаштыгын ойлоп уктабайт, жаштар карырын ойлосо уктабайт.
Жалы барда чамынган, жаман аттын белгиси, жаны барда жалынган — жаман эрдин белгиси.
Жылкыңа ченеп ышкыр, алыңа ченеп бышкыр.
Какаары болбой кыш болбойт, катыны болбой эр болбойт.
Кайгысы жок кара сууга семирет, катыны жок кыздуу үйгө теминет.
Даам таткан жериңе какырба, суу ичкен кудугуңа түкүрбө.
Алга баскан алат, артка баскан калат.
Отуз жыл ийилип өскөн тал бир жылда түзөлбөйт.
Аттууну жөө демитет, эрди кемпай кемитет.
Жаманга олжо түшсө, бөлүшө албай колго түшүптүр.
Чапанчанга камчы чапса, көйнөкчөнгө доо кетет.
Бирде жигит жөө жүрөт, бирде жигит төө минет.
Ашпоз ачтан өлбөйт.
Көңүлүңө жакканды, дүлөй да угат.
Аккан суу арык табат.
Ынанымы жоктун адеби жок.
Достун каны башка, жаны бир.
Жакшынын колуна мал түшсө жалпы эл менен көрөр, жамандын колуна мал түшсө түбөлүк кетпестей көрөр.
Чымындуу жерде курт күчөйт, ырымдуу жерде дарт күчөйт.
Ар кимге өз жаны кымбат.
Кийиктин жүргөн тоосу бийик болсо, көзү кызыл болот.
Жыгач ким жагаарын билет, мал ким багаарын билет.
Кардалдуу жерде карындашың болсо, кара жерде кемен жүрөт.
Акылдан айрылам десең, арак ич.
Кызга кырк үйдөн тыюу, кымызга — бишкек.
Аз сүйлөсөң да, саз (так) сүйлө.
Жаман катын алганча, бойдок жүргөн артык.
Кашкулак семиз, карта жок.
Кедейдин келди заманы, байлардын кетти амалы.
Атпастын огу алты кулач.
Ат тойгон жерине качат, азамат туулган жерине шашат.
Көлгө кушуң түшпөсүн, жаманга ишиң түшпөсүн.
Кудай кылайын десе кулду баш кылат, ак падышаны кара кылат.
Акылмандын өзү өлсө да, сөзү өлбөйт.
Дубалды аттап ууруга кирсең, түрмөнүн эшигин тааныйсың.
Кожонун бергенин коюнга сал.
Балдар эмне дедирбейт, ачкалык эмне жедирбейт.
Айланайын молдоке, катын алып берсең, канаке.
Өлөр эчки койчунун таягына кашынат.
Ээсин сыйласаң (ган) итине сөөк сал (ат).
Иштин көзүн уста билетБөдөнөнү сойсо да, касап сойсун.
Ээси итин жумшайт, ит — куйругун жумшайт.
Конуш алгыча, өрүш ал.
Тапкан — сүйүнөт, тааныган — алат.
Көптүн көөнүн эриткен көрөңгөлүү сөз болот.
Бака жеген көлгө кирет, жылан жеген ийинге (чөлгө) кирет.
Чоку барда мал жокпу, чогулуп арак ичели.
Кызды берсең корго бер, кызды алсаң зордоп ал.
Кетсе дөөлөт башыңдан — келмеги кыйын ал кайтып, келе десе бересең — кемитет жанды саргартып.
Акыр заман аттан ажыраган жерде тура.
Сакалдын көркү чалда бар, сулуунун көркү калда бар.
Эр — элден — суу — жерден.
Адам (көзү) жок жерде кеп (ушак) кылба.
Алганың жаман болсо, суук сөз угуп күйөсүң, алганың жакшы болсо, бал сөзүн угуп сүйөсүң.
Чакырса келбес — шыкаалайт, берсе жебес — чымчылайт.
Жарды — байга жетем дейт, бай — кудайга жетем дейт.
Журтка жек көрүнгөндү кудай жек көрөт.
Минип жүргөн атын издептир.
Эки жакшы бир жайлоого чыкса — кудалашып түшөт, эки жаман бир жайлоого чыкса — кубалашып түшөт.
Бирөө кечээрге кечүү таппай жүрсө, бирөө ичээрге суу таппай жүрөт.
Ит итти жумшайт, ит куйругун жумшайт.
Өзүңө иштесең (ген) арстандай, башкага иштебе (йт) чычкандай.
Уяда жаткан жумуртка асманда учкан куш болот.
Эр жалдаган эмгегинен табат.
Адашсаң элиң менен (акылдуу менен) адаш.
Кашык менен көлдү соолто албайсың, кастык менен элди курута албайсың.
Айыл десе катын күлүк, үй десе уй күлүк.
Өз энең болбосо, өгөй энеге көн.
Жаман кылып коюучу, жакшысы уят болуучу.
Ач кулагым, тынч кулагым.
Ай чырайлуу, бал сөздүү — акылман адам элеси.
Таз арданса, бөрк алат.
Элин сыйлабаган тилин жерийт.
Бирдики — миңге, көптүкү — түмөнгө.
Максат менен соккон жүрөк, бакыт менен өмүр сүрөт.
Кымыз — кишинин каны, эт — кишинин жаны, токоч — тоют, жарма — оокат.
Жакшы - эл камын ойлойт, жаман - өз камын ойлойт.
Тоодогу түлкүнү табындагы тайган алат.
Күзгү күчүңдү күйөөңө бербе.
Эжекеме ишенип, эрсиз калдым.
Илим — турмуш чырагы, өнөр — эрдин куралы.
Кулдун жаны иттин жаны менен тең.
Ат болуучу кулундун, мүчөсүнөн белгилүү, киши болуучу баланын кирпигинен белгилүү.
Ой түбүндө алтын бар, ойлой билсең табасың.
Жакшы аким элин оңдойт, жаман аким элин кордойт.
Миңди айдаган да бирди минет, бирди айдаган да бирди минет.
Ат качаган болгон соң, аштан, тойдон калган соң, күлүктүгү не пайда, катының сулуу болгон соң, аркырап беттен алган соң, сулуулугу не пайда.
Ашыктыкка алдастап, жетим көпөлөкчө өрттөнүп өлүүгө болбойт.
Данданкүү мынча, эт канча.
Төр көркү — гүл, үй көркү — зайып.
Кайырсыз байдан, ырайымы жок кандан каптап келген сел жакшы.
Сугатчы тилейт эгинин, усталар тилейт темирин.
Кайтып кирер эшикти катуу жаппа.
Элине арка болуучу уул — эки миздүү шап (канжар).
Бирге жүрмөк бар, бирге өлмөк жок.
Түшкү тамактын ээси көп.
Суу жүргөн өзөн кургабайт.
Өлгөн менен кыз бергенге намыс кылба.
От койсоң — күйөсүң, ор казсаң — түшөсүң.
Жеринен ажыраган жети жыл ыйлайт, элинен ажыраган өлгөнчө ыйлайт.
Жүйөлүү сөз жүйөсүн табат, жүйөсүз сөз ээсин табат.
Базары жакын байыбайт, калп айткан киши жарыбайт.
Катын жаманы эр коруйт, эр жаманы жер коруйт.
Бөдөнөнүн үйүжок, кайда барса «бытпылдык».
Казанчынын өз эрки, кайдан кулак чыгарса.
Калпты чындай айтса, чын чыга качыптыр.
Кайраттуу — карыса да жаштай, кайратсыз — жаш болсо да карыдай.
Ажал — өлүм жетпесе, адам уулу жыгылбайт.
Миңгениң жакшы ат болсо, алысты жакындай көр.
Аял болбосо ашкана жетимсирейт.
Дубана таарынса, куржунуна зыян.
Атына жараша — заты.
Калем курчу — изденүү менен акылда, достук күчү — бирдик менен жакында.
Аял сергегинен жумуш бүтөт, эркек сергегинен ырыс түтөт.
Жаманга сый көрсөтпө, уйга суу көрсөтпө.
Соргокко чоң табагыңды көрсөтпө.
Жокту жок издеген табат.
Балаңдан бөлүп кутуласың, небереңден өлүп кутуласың.
Ач калардыкы кеч калар.
Оозунан алдырган бөрүдөй.
Жакшыга жаман айтсаң, бейпай болот.
Дааналык менен кыскалык — сөздүн көркү. Далили жок сөз — чала күйгөн чычала.
Элден чыккан азамат — Эл деп иштеп агарат.
Сая албаган ийне тандайт.
Боор оорусу — киндик толгойт.
Эрди — катындын ынтымагы — капкалуу калаанын берекеси.
Жанын баккан жарыбайт да марыбайт, элин баккан карыбайт да арыбайт.
Түркүктү түртпөй билбейт, акы төлөбөсөн молдо үйүнө такыр кирбейт.
Жаман айгыр энесине тап берет.
Жерди тегиз дебеңиз, алды-артында кайкаң бар, элди тегиз дебестен, алды-артыңды байкаңдар.
Алсаң, берээриңди унутпа.
Кызый — кызый кыздын койнуна кириптир.
Төшөгүңө карай бутуңду сун.
Эки уулдуу кишинин өлөөр — өлбөс жаны бар.
Кечинде жатып ойлон, эртең менен туруп сүйлө.
Канды кудай урарда катыны менен кабышат, эли менен чабышат.
Ай деген (же дээр) ажо жок, «кой!» деген (же дээр) кожо (же ага) жок.
Жалам айраны жок баласынын аты Жууратбек.
Ат тезегин кургатпайт, аласа киши көгөрсө.
Жамандык кылгандын үйү күйөт.
Эне сүтүн актоо — унутулгус карыз.
Ата көргөн — ок бычат, эне көргөн — тон бычат.
Атка мингенде эле көчүгү кыйшык эле.
Ай жарыкта — коён арык.
Улууга урмат, кичүүгө ызаат.
Сагызгандын баласы агынан көп карасы.
Жыгылган ооганга күлөт.
Мекениңдин кадыры, башка жерде билинет.
Наабайчынын үйү «апырык» менен «сапырык».
Карыганда дүнүйө маңдайга келет.
Жамандыкты амандык жеңет.
Азансыз молдо болсо да, казансыз катын болбойт.
Эл каргаса, жерге батпайт.
Бир сөз — оозго алгыс, бир сөз — издесе тапкыс.
Берсе да бай жакшы, бербесе да бай жакшы, жесе да май жакшы, жебесе да май жакшы.
Өгүз баштаса — өлөңдүу сазга, инек баштаса — ийри жарга.
Эл мактабаган кыз эрсиз калат.
Жүктүн өз теңи, теңтуштун өз кеби.
Ачкалыкка өзүң чыдасаң да курсагың чыдабайт.
Жайын билбей — жер тандаган кызык, алын билбей — эр тандаган бузук.
Аш десе ала — була, иш десе ийру — буйру.
Эрге кылган жакшылык жерге калбайт.
Бай жарды болсо, үч жылы байлыгын коё бербейт, жарды бай болсо, үч жылы жардылыгын коё бербейт.
Жыландын уусу башында, бейкамдын жоосу кашында.
Атты достой сүйсөң, душмандай минесиң.
Кылмыштуу катын эрине жорго, кийгени торко.
Алдабаса, капкан да чаппайт.
Мастын күчү тилинде.
Кандын каарынан сакта, каракчынын дооматынан сакта.
Эринчээк түшкө чейин уктайт, кечке чейин эстейт.
Кайгы жокто кайненем өлүптүр.
Айбан чөпкө байланат, адам сөзгө байланат.
Кылымга кеткен сөз калды, өзгөлөр кетип, өз калды.
Чөптөн жапыз, суудан тайыз.
Айыл башы болгончо, суу башы бол.
Сааның жок болсо да сабааң болсун.
Карыганда — көздүн кубаты кетсе, мас болгондо — сөздүн уяты кетет.
Кан сарайы — кылычтын мизи, камчынын күчү.
Темене тартып төө алат, өрдөк берген, каз алат.
Карынын сөзүн капка сал.
Маанидарлар маселде, маселе сөздөр китепте, мааниге жетмек мээнетте.
Арык — толсом дейт, семиз — болсом дейт.
Акыл — алтын, ой — күмүш.
Акыйкат сөзгө — арсыз жооп кайырат.
Ногойдон насыя алсаң же айт күнү, же той күнү доолайт.
Тандаган тазга жолугат.
Келгенче конок уялат, келгенден кийин үй ээси уялат.
Бөөдө чыгым бөлөккө жетпес.
Эл четине жоо келсе, (эл башына күн түшсө) жан аяган жигитпи, жакшы көргөн досунан, (эр башына иш түшсө), мал аяган жигитпи.
Досторуңа таттуу бол, кастарыңа катуу бол.
Эмчектен артык эм жок, кайраттан артык дем жок.
Тур-тардан кабар келсе, уйкудан маза кетет.
Убадасыз кишиден жүрүп кеткен жел артык.
Жамандын барынан жогу.
Катып отуруп казы жегиче, кайкайып отуруп сарымсак же.
Асыранды баланы айылчы абысын чыгарат.
Өгөй эне өөнчүл болот, жетим — кекчил болот.
Кырсык жалгыз келбейт.
Кепти чорт айткандан алыстаба.
Айылды алалык бузат, араны (достукту) каралык бузат.
Эрди кудай урарда котур болуп кашынат, атты кудай урарда аягынан басынат.
Атына кызыкпа, затына кызык (атын билгенче затын бил).
Молдонун тили сылык, жакшынын өзү сылык.
Чечен алжыса атагын жейт.
Эки нар жөөлөшсө, ортодогу бейажал чымын өлөт.
Тумшугу байланган ит көчүгү менен үрөт.
Камсыздын коюн карышкыр жейт.
Эл тагдырына кол көтөргөндүк — текебердик.
Азил сөзгө акылдуу баш иет, акмактын жаны ачылат.
Ашынан табагы кымбат.
Жакшы сүйлөсөң, бекер берет.
Аталуу бала кулак жейт, жетим бала туяк жейт.
Ынтымаксыз эл жетим.
Талаада музоо эмип кетсе, үйдө сүтүн ит ичет.
Жылкы, жылкы, жылкыдыр, жылкы эрдин мүлкүдүр.
Түлкүнүн башы батты дегиче, өтүп кетти дей бер.
Жакшыдан ат калат, жамандан дат калат.
Атамды ажыга жиберип айныттык.
Тилеги бирдин — билеги бир.
Жаз жардыныкы, кыш алдуунуку.
Изилдегенде ар нерсенин жолу табылат.
Бечелге жөтөлдүн кереги жок.
Жүзгө чейинди «жасоол» дейт, миңге чейинди «кол» дейт, миңден ашыгын «кошуун» дейт.
Оомалуу — төкмөлүү дүнүйө.
Озунган — утат.
Карарып, уурум чыкканча, саргарып, жаным чыксын.
Коңшуң көр болсо көзүңдү кыс.
Өткөн ишке айла жок.
Жоргонун кадыры желгенде билинет, жолдоштун кадыры өлгөндө билинет.
Атты баксаң ар жерде, жоого бербес тар жерде.
Адеби жоктун аты — жөнүн сураба.
Саап ичсең — миң күндүк, союп жесең — бир күндүк.
Өнөр — агып турган булак.
Уулум узун болсо мейли, түндүк көтөрүп бербейби.
Алдуулар азуусун айга жанышат, алсыздарды канга (шорго) малышат.
Кайрат — дартты жеңилдетет, кайгы — дартты ырбатат.
Өйдө тартса — өгүз өлөт, ылдый тартса — араба сынат.
Жер ээн болсо, доңуз дөбөгө чыгат.
Атасы топко кирбеген, сөздүн баркын билеби.
Ат сыйлаган жөө баспайт (калбайт), эр сыйлаган эшикте жатпайт.
Тилеги жаманды ит кабат.
Келбети келгенден кеңеш сура.
Ач көздөр өлсө да ач көздүү өлбөйт.
Сөз көркү — макал, эр (дин) көркү — сакал.
Өлгөнгө өкүнбө, тирүүлүгүңдү тиле.
Ата намысын арсыз уул кетирет.
Өпкөдөн соккон жөл жаман, элинен безген эр жаман.
Карбаластын казаны катуу кайнап, кам бышат.
Ач карышкыр ийинден чыгат.
Уурунуку уу менен чууга кетет, жегичтики суудан сууга кетет.
Бозоң бозоруп болбогон тамак, ичсе — тойбогон тамак.
Жакшыны — сөз өлтүрөт, жаманды — таяк өлтүрөт.
Үй — бүлөнү бузган — чоң шаарды бузганга барабар.
Айыл жатканча отурсаң, күн батканча тынбассың.
Арамдын тамыры бир, адалдын тамыры миң.
Мээнет кылбай ыракат жок, урук сеппей эгин жок.
Көйнөгү экөө болсо, көңүлү төртөө.
Узун тил өмүрдү кыскартат.
Бөрү бөрк астында же бөрк астында бөрү бар.
Кеңге — кең дүйнө, тарга — тар дүйнө.
Аланын изин баспа.
Конок тандап конот, ууру жашынып уурдайт.
Кыз — кырк жылкы, эркек бала — ырыскы.
Кийиз сатсаң айлыңа сат, бир чекесин салынып жат.
Атадан таяк жеген балдар жакшы, энеден тил укпаган кыздар жакшы.
Айдаганы беш эчки (же козулуу кой) — ышкырыгы таш жарат.
Жыланды жылан чакпайт.
Бөрү атар уулду бөркүнөн тааны, журт баштаар уулду сөзүнөн тааны.
Жерге өзүң ийилбесең, жер сенден кийиндейт.
Айбан ачуусу көзүнөн билинет, адам ачуусу сөзүнөн билинет.
Ким көп окуса, ал көптү билет.
Өлгөндүн сазайы көмгөн, өпкөндүн сазайы көнгөн.
Жакшы аял — дөөлөт, жаман аял — мээнет.
Иш кылган колдон тоо кулайт, иш качкан колдон куурай сынбайт.
Катуудан — тиш, жумшактан — ич.
Ит менен куда болсоң, жегени менен той бересиң.
Бала падышадан кудуреттүү.
Бөрү азыгы — жолдон.
Үпү менен шыйпаң дос, бучук менен жыртык дос.
Бай союуга козу таппай, жардынын жалгыз козусун сураптыр.
Эмгекчил кулда чарчоо жок.
Достун орду — төр, кастын орду — көр.
Жоодон корккон жолдошун сабайт.
Кемеге түшкөндүн жаны бирге.
Кериш — келген бакты кетирээр.
Бактысыздык өзүңдөн, багынбайт ага түшүнгөн.
Адам болуу — ураан, адамды билүү — кымбат.
Эсебиң так болсо, эртеңкиң нак болот.
Кудукту көз жеткен жерден каз.
Дарак тамыры менен көгөрөт.
Көптүн тилеги — көл.
Мал арстандын оозунда болсо, атып алаар элем.
Ашка тоймок бар, башка тоймок жок.
Ажалдуу карга торго түшөт.
Чыкылдаган катынды үй чечкенде (же эл көчкөндө, же кыз бергенде) көрөрбүз.
Төө канча болсо, жүк ошончо.
Ит тумшугуна суу кирмейинче сүзө албайт.
Чынын айткан киши ак.
Жолборс чапкан эр — жоону чабат.
Тизе жерге тийсе, бет кара болот.
Кумарга ууру жолдош.
Күч кетет, билим кетпейт.
Балталууга отун жокпу, байталдууга катын жокпу.
Кушта сүт жок, кудай өзү асырайт.
Мекенден айрылганча — өмүрдөн айрыл.
Ала байтал акылың болсо сууга тарт.
Каргадан тоту туулбайт.
Адам ашка тойсо да, башка (жашка) тойбойт.
Жылан оз уусунан өлбөйт.
Азамат болсоң шаңдуу бол, «Атың ким?» деп сурасын.
Конокту аткар, балаадан куткар.
Акылдуу касыңдан коркпой, акмак досуңдан корк.
Ажырашаар досуңа көңүл калар сөз айтпа.
Ордон чыккан, тоого да чыга алат.
Жалкоого аш болсо да, иш болбосо.
Төөчө чайнаганыңды билип, жутканыңды билбей калба.
Айы оңунан тууганга, ажайып кубаныч жолугат.
Жетим да торолор, заман да оңолор.
Жакшы жаныңа жолдош, жаман малыңа жолдош.
Бээ туумайынча байтал аты калбайт, катын төрөмөйүнчө келин аты өчпөйт.
Бир кемпир бир кемпирди «кыз» деп тергептир.
Байлык — мурат эмес, жоктук — уят эмес.
Айт да болоор, айттын эртеси да болоор.
Эки тоонун чөбүн самаган теке ачка келет.
Балалык кишиге эки келет, бири жашында бири карыганда.
Эскини жаңыртпа, жаңыны эскиртпе.
Ат тойгон жерине качат, эр туулган жерине шашат.
Өлөлбай жатып (же өлгөнүжатып), өлөң айтат.
Пайданы өз башыңа кыл, башыңдан артса башкага кыл.
Ичи тар итине бок бербейт.
Жоодон алып качкан жан арам.
Конок деген койдон жоош, козу сойсо жей берет.
Жолдун тегизин бил, сөздүн негизин бил.
Кедейге коён табылса, коёрго жер табылбайт.
Элдүүжерде ууру бар, тоолуу жерде бөрү бар.
Мылтыгыңдын күмүшүн айтпа, тийишин айт.
Жакшылардын сөздөрү май сепкендей, жамандардын сөздөрү тай тепкендей.
Өзбек кетип, өз калды.
Алтынды көрсө периште жолдон чыгат.
Көз байлыкты эңсейт, көңүл чындыкты эңсейт.
Өлүм менен үмүт тең тайлаш, бири адамды коркутат, бири ар — намысын курчутат.
Жөн сурамак изаттан, ат сурамак келбеттен.
Ынсапсыз ыйманына камчы чабат.
Чоң иш бүтүрөм десең,. майдадан башта.
Ат кадырын минген билет, мылтык кадырын аткан билет.
Чок кармагандын колу күйөт.
Кайраттуу жүрөк таш жарат.
энем өлсө — өлсүн, энемди көргөн өлбөсүн.
Эр атасыз болбос.
Кудайчынын куржуну толбойт.
Ынтымак болсо калкыңда, душманыңдан тартынба.
Конок үч болсун, үчтөн ашса жүз болсун.
Ачарчылыкты көп көргөн, өзү тойбой «ме» дебес, жетимчиликти көп көргөн, үч чакыртпай «ии» дебес.
Боздукта (жашында) бенде өлбөсүн, боз топурак көрбөсүн.
Эл сагынбас эр болбос, үйүрүн сагынбас ат болбос.
Алкы жамандын арты жаман.
Тартынбаганга таяк да курал.
Тооктун түшүнө таруу кирет.
Байлыктуу — баатыр, байлыксыз — жалтак.
Бир ооз сөз абийир каралайт, бир ооз сөз жүрөк жаралайт.
Көп билген — нуска болот, көп иштеген — уста болот.
Көсөөнүн акылы түштөн кийин кирет.
Жакшы сөз жан семиртет, жаман сөз — жан кейитет.
Дүйнөгө түркүк болгон адам жок.
Тур — турдан кабар келсе, уйкудан маза кетет.
Ит жадаса — үрөт, киши жадаса — күлөт.
Ак Эдилдин өзү болбосок да булагыбыз, акылдуу баштын өзү болбосок да кулагыбыз.
Ичи жаманды ит кабат, пейли жаман ниетинен табат.
Адам өзүнөн кийинкилерди көрүп картаят.
Адам сөзгө (кепке) байланат, айбан чөпкө (жипке) байланат.
Жакшылыкты унуткан, жамандыкка жолугат.
Акыл учат, ырыс жугушат.
Жылан өлтүрөйүн десе, таш алып бербейт.
Мал — ээсин тартпаса, арам өлөт.
Кечээки күндүн алысы жок, эртеңки күндүн жакыны жок.
Өткөөл таппай, өтүгүңдү чечпе.
Бирөө десем миң экен, жалгыз десем сан экен.
Элиңди жаман көрсөң, элге кантип батасың, жериңди жаман көрсөң, көргө кантип батасың.
Канаттууга кактырбай тумшуктууга чокутбай.
Ачыксаң алданы айт, тойсоң топук кыл.
Бекеринен кепин табылса өлүш керек.
Калаалуу коргон бузулса, калаа болбойт ал кайтып.
Эт — этке, сорпо — бетке.
Кымыздан эки кесе ичкен — муңдук, айрандан эки кесе ичкен — шумдук.
Тегин (же бекер) жерден өрт чыкпайт.
Жакыныңа жат болбо, өз элиңе кас болбо.
Энеден сүт ич, акылмандан акыл ич.
Жаны барда жалынган - жаман эрдин белгиси.
Иши илгери кетердин ташы өйдө кулайт.
Ыза тозокко алып барат.
Ырыс алды — ынтымак.
Шашкан коён аңга батпайт.
Жаман эрден мал тайса, жаздыктан башын көтөрбөйт.
Кен асылы — жерде, сөз асылы — элде.
Кен байлыгы — кең байлык.
Сүткө оозун күйгүзгөн айранды үйлөп ичет.
Кеченин тилин энеси билет.
Эмгек — эрдин көркү, эр — элдин көркү.
Калпычынын чын сөзү да төгүнгө чыгат.
Бир карын майды бир кумалак чиритет.
Иштеген колдон көргөн көз уста.
Бекердин чолоосу жок, устанын тогоосу жок.
Бир мыскал дөөлөттү көтөрүш үчүн, миң мыскал токтоолук керек.
Карды ачкан кара казанды сагалайт.
Жакшы жигит сыртта — мырза, үйдө — кул.
Жамандын жаны ардак.
Темене берип, төө алат.
Кедейлик — кемтик эмес.
Энеңи жонуңа көтөрүп үч ирет Меккеге жөө барсаң да карызыңдан кутулбайсың.
Үйдөгү ууруну ит каппайт.
Ар бир адамдын киндик каны тамган жер — Мисир.
Колуң жетпесе, колтугуңду созбо.
Мурун чыккан кулактан, кийин чыккан мүйүз озгун.
Молдону суктугунан бил, баатырды курчтугунан бил.
Эртеңки ашка күт, кечки ашка күтпө.
Каман өлсө тиши калат, адам өлсө иши калат.
Канаат карын тойдурат.
Кум кулакка куйсаң болбойт.
Бир күн калпың билинсе, сөзгө алгысыз болорсуң.
Күчтүү болсоң жердей бол — баарын чыдап көтөргөн, таза болсоң суудай бол — баарын жууп кетирген.
Акындын издегени ыр, акмактын издегени чыр.
Эчки тууй албай жатып, койго арачы болуптур.
Баатыр — баатырды көзүнөн тааныйт, чечен — чеченди сөзүнөн тааныйт.
Бир барган жериңе миң жолу салам айт.
Бир кишиге бир киши, аздык кылбайт, алдырбайт.
Буту менен басып, мурду менен тынгандын баары адам атала бербейт.
Адашпаймын деген эр дал түштө адашат.
Алсыздын кылычы — арыз.
Санаа коёндон да күлүк.
Өткүр тырмак каргада эмес, шумкарда.
Жапыз да болсо тоом бар, тайыз да болсо суум бар.
Ашыкпаган адам араба менен коен уулаптыр.
Булбулдун мукам үнү бар, тайлактын таза жүнү бар, боло турган азамат, болоттон кылыч байланып, жоого тийсе сүрү бар.
Көп түкүрсө, көл болот.
Байдын баянасы жугат, жоктун жоорутмасы жугат.
Дымак — өрдө, ооз — баатыр, тил — текебер.
Алкы бузук кыныкса, ат тезегин кургатпайт.
Өжөр өлбөйт, өлсө да эч нерсеге көнбөйт.
Көрө-көрө көсөм болот, сүйлөй-сүйлөй чечен болот.
Ой — сөздүн булагы, ой — сөздүн сандыгы.
Ач кадырын ток билбейт.
Тирүүлүгүң — зор дөөлөт.
Кудайды көрбөсөң, акылың менен тааны.
Тилден уу да, бал да тамат.
Айга кол сунба, момунга чоңсунба.
Кереч ичсе келиним калбайт беле, жалбыз ичсе жалгызым калбайт беле.
Коён териси бир күнүчарыкка чыдаптыр.
Аксактын аягына (сабырына) кара, оорунун тамырына кара.
Согушту көрбөгөн баатырсыйт.
О дүйнөнүн бейишинен бу дүйнөнүн тозогу артык.
Эл акылсыз бөлбөйт, көл казсыз болбойт.
Жука жерден жыртылат, ичке жерден үзүлөт.
Аш аттуунуку, той тондуунуку.
Жакшынын сөзү каймак, жамандын сөзү токмок.
Башы жок бака, көзүжок көгөн.
Семиз жер — мейиз жер, шор жер — кор жер, кум жер — кубулган жер.
Сыныктан башканын баары жугуштуу.
Жойпулук эмне дедирбейт, жокчулук нени жедирбейт.
Бүгүн бүтүрүүчү ишти эртеңкиге калтырба, өз колуңдан келүүчү ишти бирөөгө тапшырба.
Жамандан жарты кашык аш артат.
Акыл байлыгы азбас байлык.
Суу бар жерде жашоо бар.
Угаары жоктун унчукпаганы эп.
Бирөө утулмайынча, бирөө куталбайт.
Дешпе, дешкенден кийин бок жешпе.
Бейли тар адам кең идиштен аш иче албайт.
Кудайдын каргышы тийген жыгачты тегирмендин шакылдагы кылат.
Чычкандай жүз жыл жашаганча, жолборстой бир жыл жашаган артык.
Үзүлгөндүулаган, чачылганды жыйнаган — азамат.
Дайыны жок сөз — чала күйгөн чычала.
Кыз сулуусу калмакта, сөз кычкылы саякта.
Чындык күндөн жарык.
Жоо кеткен соң, кылычынды ташка чап.
Таздын көөнү болбосо да, таза кыздын көөнү калбасын.
Кыз — конок.
Өңү кара болсо да өзү сара.
Ат табылганча аяк ылоо, тай табылганча таяк ылоо.
Сөз тапкан колко бербейт.
Акылы жок көпкөн, бир ажалы көптөн.
Аш жебедик таш жедик, этегиң жапчы, кудагый.
Билимдүү өлсө кагазда каты калат, уста өлсө балтасы менен чоту калат.
Ар нерсе өз чегинен чыкса, арты өкүнүчтүү болот.
Шыбыр — кеп болбойт, шыйрак — эт болбойт.
Сийдиги тентектин бири тентек, жатыны тентектин баары тентек.
Жазда малды айдап бак, кышта малды байкап бак.
Кейисе жаның чыдагын, кечинен бер деп өлүмдү.
Оору — кор, өлүм — зар.
Кара кыяк, бетеге казысы экен жылкынын, кара мурут кул жигит ээси экен жылкынын.
Конокко жатып жаздык, ийилип төшөк боло көр.
Ташыркаса бууданды, «баса албайт», деп кордобо.
Арык кой тырышчаак, ач киши урушчаак.
Балбан менен күрөшпө, түптүү менен тирешпе, шамал менен жарышпа.
Устара кырат, сөз кесет.
Кара жерди жамандаба кайтып бир күн барасың, калың элди жамандаба каргышына каласың.
Көз жетпеген жерге сөз жетет.
Өлбөстүн күнүн көрүп, өчпөстүн отун жагып.
Атанын азарында жакшы болот.
Кутургандан кутулгандын өзү — акыл.
Тоодогу эчки күүлөгөндө, теке жүгүрүп келет.
Үйгө үт киргенде — малга сүт кирет.
Кара жерге кар жааса, карды көргөн бир мурат.
Таш жарбаса, баш жарат (тил баш жарат, жел таш жарат).
Калак кайраттуу болсо, кайык баарына чыдайт.
Миң чеченди бир тантык жеңиптир.
Кур аякка бата жүрбөс, экөө бирөөнү күтпөс.
Сынбасты уста жасабайт, өлбөстү кудай жаратпайт.
Кулжанын куулугу түшөт деп, түлкү ачкадан өлүптүр.
Карды ачкан — нанга карайт, суукка тоңгон — күнгө (отко) карайт.
Балалуунун бели тынат, баласыздын бели сынат.
Жаманга айткан кайран сөз, өлгөнгө ыйлаган кайран көз.
Каптагыны катын билет.
Көргөн көздүуккан кулак жеңиптир.
Бир ооздон чыккан сөз миң оозго жайылат.
Шордууга шорполуу тамак жакпайт.
Суунуку — сууга, сайдыкы — сайга.
Чычкан — жойчу, түлкү — уучу.
Буудай сепсең, бузуп арпа айдаба.
Бетке чабар терс кыял, бөөдө кырсык тарттырар.
Өзүмдүкү дегенде өгүз кара күчүм бар, өзгөнүкү дегенде ана — мына ишим бар.
Ит арка ишти — кокуйдун кошогу дейт.
Катуу басса, «таскак» дейт, акырын басса, «аксак» дейт.
Миң киши сөөмөйүн кезесе, оорубай өлөсүң.
Бирөөлөргө нан кайгы, бирөөлөргө жан кайгы.
Картайганча үмүт эскирбейт.
Качкан да кудай дейт, кууган да кудай дейт.
Арак ичкендин акылы жоор.
Жакшы дос пайдасын тийгизбесе да зыянын тийгизбейт.
Ала көөдөн курсагы тойсо көбөт.
Эртеңки куйруктан бүгүнкү өпкө артык.
Комуз сынды — ыр жок, көңүл сынды — сыр жок.
Үйдө бир душманың болгуча, тышта миң душманың болсун.
Жаман уй жарда музоолойт.
Ашыккан ашка жеткенче, ашы текке кетет.
Кара көңүл чорт кыял, карматпаган азоо.
Ишенбегин тоодо жүргөн кайыпка, сырыңды айтпа акылы жок зайыпка.
Кудайга сунган кол жетпейт.
Жакшы санаа (тилек, сөз, үмүт, ниет) жарым ырыс (дөөлөт).
Сом темирге балка бар, чоңсунганга (же зордукчулукка) алда бар.
Жигитке намыс кымбат, ар кыйын.
Ак менен кара жарышат, акка кудай болушат.
Жардынын жалгыз аты айгыр, жатып алып кайгыр.
Өз төшүн өзү сындыра муштап эр болбойт.
Жемиштин жайын жеген билбейт, багбан билет.
Жеңи жаман — аш алып иче албайт.
Эмгегиң менен элге жак, кор кылбай асыл жанды бак.
Аш көп болсо, каада көп.
Жакындагы тебишет, ыраактагы кишенешет.
Атанын баркын көзү барда билбейт, балалуу болгондо билет.
Эрди-катын бирин бири туура түшүнүшпөй, кечиришпей туруп, сыйлаша алышпайт.
Чыныгы дос уялаштан артык (тууганга тең).
Баатырдын өзү өлсө да, сөзү өлбөйт.
Ашыңды ичейин, арыңа чычайын.
Көз көрүп кызыкканды кол баса албайт.
Ачуу — акылсыздыктын башталган жери.
Байдын катыны өлсө, төшөгү жаңырат, жардынын катыны өлсө, башы каңгырайт.
Кегиңди ичиңе кат, камчыңды койнуңа кат.
Акылсыз — атасын акмалайт.
Тон жылуусун ээси билет.
Азаптуу кишиге айла жок.
Өтүрүк сөз — жанга кас, өтпөс бычак — кынга кас.
Билеги жоон бирди жыгат, билими зор миңди жыгат.
Бармак басты, көз кысты.
Адам жүрөгү менен күчтүү, жыгач тамыры менен күчтүү.
Киши кишинин баркын көбүнчө айрыларда билет.
Котур ташы койнунда.
Өмүрү жамандын өлүмү жаман.
Азаптын азабы — жумушу жоктук.
Жакшы санаалаштын белгиси — барын алышып, жогуна таарынышпоо.
Кылыч кындан чыкпаса, мусулман динден чыгат.
Кыш кырга конбо, жаз сайга конбо.
Аңдап турсаң акылдуунун сөзү пул болот.
Эр карыса да, ой карыбайт.
Жатакчыны тер кысса, жүгүн жөө ташыйт.
Сөз үрөн, иш — мөмө.
Кыз жакшысы — жакадагы кундуз.
Көз коркок, кол — баатыр.
Эчки тону этинде, эрдик сыны бетинде.
Бирдик болбой тирдик болбойт.
Артык дөөлөт баш жарбайт.
Мейман бир күнү мейман, экинчи күнү айбан.
Аскар — аскар тоо — аягы келип чап болот, атадан сегиз болсо да — сыйлашпаса жат болот.
Кыялаган кырга чыгат.
Эненин тогуз уулу болсо да көп көрбөйт.
Эшектин жүгү жеңил болсо, жаталак болот.
Сөздүн көркү — макал, жүздүн көркү — сакал.
Эр деми — эм.
Төө баласы — төрө баласы.
Тууган бар болсо көрө албайт, жок болсо асырай албайт.
Айгыр салсаң үндүүдөн сал, кочкор салсаң — жүндүүдөн сал.
Эрди намыс өлтүрөт, коёнду камыш өлтүрөт.
Өзгөдөн тартып алган өзүнүкүнөн айрылат.
Сунулган моюнду, суурулган кылыч кеспейт.
Эр — элдин оң жагынан каалоосу, жел жагынан паанасы.
Мансапка мал керек, кедейге жан керек.
Бахылдын (сараңдын) багы көгөрбөйт, көгөрсө да, көбөйбөйт.
Алган эрим сен болсоң, көргөн күнүм не болот.
Эрге ишенбе, эки колуңа ишен.
Эстүү киши кыйшайбай, эл — журтуна тең болот.
Заманың сокур болсо, көзүңдү кыс.
Жакшы киши калааны курат, жаман киши калааны бузат.
Балыкчынын аты чөлдөп өлөт.
Сөз айтпагын болбоско, суу куйбагын толбоско.
Жалбыраксыз гүл болбойт, тикенексиз тил болбойт.
Гүл өссө — жердин көркү, кыз өссө — үйдүн көркү.
Өзүм билем деген жигит, башына ойрон салганы.
Төгүлгөндүн толугу бар, карысы бардын ырысы бар.
Калп — дар, чындык — эм.
Өзү тийген бала ыйлабайт.
Жоргодон жорго чыкса төрт аягы тыбырайт, чеченден чечен чыкса оозу-мурду кыбырайт.
Саяпкери жарашса, жаман ат байге алат.
Эки бакыр — бир тукур.
Ак эмгек азаптан коргойт, карылык жолуңду торойт.
Көңүлү бузук башкалардан айып издейт.
Жүгүргөн албай — буюрган алат.
Кеп билген адам — көп билген адам.
Мал семирсе — өлүмгө, жан семирсе — өмүргө.
Өлгөндү топурак суутат.
Жоктон бар болоор, бардан жок болоор.
Сокурдан сакчы койсоң, элиңди чаптырасың.
Качыргандан кач(па), качканды кууба.
Сиңер жерге суу жай, угар кишиге сөз айт.
Түркүндү түртпөй билбейт, акы төлөбөсөң молдо үйүңө кирбейт.
Бийди кул десе күлкүсү келет, кулду кул десе өлгүсү келет.
Кыштак сураган кыз кыша (камыш) каланып отурган төркүнүнөн үмүт кылат.
Алтын акпайт, күмүш күйбөйт.
Айткан сөз — алышкан кол.
Сүйүү менен жаша, күрөш менен өл.
Жалганчы аксактан мурда колго түшөт.
Өлүм адамды коркутат, үмүт адамды курчутат.
Жаман жанын сатат, малын катат, жакшы малын сатат, элин катат.
Тобокелчи тоо аттайт.
Баатырсынган жигитти жоо келгенде көрөбүз.
Көз менен көргөн чын.
Уйга килем жапкандай.
Жылкыдан оосоң жалын карма, уйдан оосоң мүйүзүн карма, кишиден оосоң оозуңду карма.
Арбасаң да, каргасаң да, отко, чокко кармасаң да, үмүт — өлбөйт, карыбайт.
Кудай ураар кишиге, кумгандай жүрөк пайда болот.
Эки катын алганча, эки каптал чай керек, эки семиз бээ керек.
Убада аткарылышы менен баалуу.
Бир тамчы суу кумурскага дарыя болуп көрүнөт.
Эски карыз — жаңы табылга.
Таңкы куйруктан азыркы өпкө.
Адамдын өзү карыса да, сөзү карыбайт.
Ак ийилет, кара сынат.
Баатыр өлсө аты (наамы) калат, коркок (жанбагар) өлсө неси калат.
Дөөлөт тоголок, мээнет жалпак.
Уул калса мал табат, катын калса эр табат.
Жоорду чымын ырбатат.
Эрдүү катын таяк жейт, койлуу катын куйрук жейт.
Өлө жалкоо болбосоң, өтө жарды болбоссуң.
Айлаш катын — муңдаш, жылдаш катын — сырдаш.
Сен салар да мен салар, атка чөптү ким салар.
Эки тоонун башын эңсеген кийик ачтан өлүптүр.
Үн салмагы сөз маанисин арттырат.
Эт, сүт менен эл баккан, тери, жүн менен пул тапкан, коргол, көң менен от жаккан, эмгектүү адам кой баккан.
Уюмдун көзү жаман — өлүү музоо тууйт.
Эсеп — чоттун тагы жакшы, эмгегиңдин агы жакшы.
Каргышты билбесең, бирөөдөн үйрөнбө.
Дүйнөнү көргөн күн, кыдырган — шамал.
Оозу жамандын сөзү жаман.
Өз өзүнө тартат, өз көмөчүнө суу тартат.
Күч бербеген тулпардан, сүт берген уй жакшы.
Атасы өлгөн киши уктаса да, ачка киши уктабайт.
Катуу жерге как турат, кайратгуу эрге мал турат.
Айтканды айткан ушакчы эмес.
Ойлогонун бербеген онтотпой ооруга жолугат.
Бок жесең, жүрөгүңдү байлана жүр.
Жаман өз камы үчүн күйүнөт, жакшы эл камы үчүн жүгүрөт.
Тааныбасты сыйлабас.
Азуулуу бөрүгө, момун боз кой тең эмес.
Жокко туз да жок.
Эл — мазар, элден чыккан (же кеткен) — азар.
Берген кудайына жагат.
Кары алжыса — баладай.
Ичкенге бар, иштегенге жок.
Жегениңди көп көрбөйм, алыштырганда аз болбосун.
Бирөөнүн — өзү баатыр, бирөөнүн — сөзү баатыр.
Бир үйдүн жарыгы бир үйгө тийбейт, бирөөнүн көрүнө бирөө кирбейт.
Туугандан өтөм десең, коон бак, душмандан өтөм десең аштык бак.
Досуңдун ашын касындай же.
Жарды менен жоолаш болгончо, бай менен барымталаш бол.
Санаасы жок сары сууга семирет.
Жетимдин сүйгөн тамагын ким берет.
Төөнүн пайдасы талаада билинер, адамдын пайдасы балаада билинер.
Жарым жолдо кайткандын жолу болбойт.
Балыктын өмүрү сууда.
Дос күйгүзүп (же күйдүрүп) айтат, душман сүйгүзүп (же күлдүрүп) айтат.
Атасыз уул (бала) жетесиз, энесиз кыз никесиз.
Ата арбагы ыйык.
Мал арыгын сактасаң ооз майлайт, киши арыгын сактасаң төбө каңдайт.
Ырынан чыры көп.
Эчкилүү кой өкүнчүл, келиндүү эл ушакчыл.
Таамай сөз таяктан катуу.
Аңдыганга, аңкоо көрүн.
Жакшы жетекчи элин түзөйт.
Тоону, ташты суу бузат, адамзатты сөз бузат.
Ала кушту атынан тааны (же чакыр).
Кайда барса таш тараза тең.
Дарак бир жерден өсөт, бир жерден көгөрөт.
Душмандын өчү канбайт, тутулсаң төбө кандайт.
Жакшы эрдин жашын сураба, жакшы аттын тишин ачпа.
Көзгө айтылган ак сөздү — көмө чаппа, көшөкөр түлкү көп сөздү — көмүскө бакпа.
Ар дарттын бир дабасы бар.
Акыл жетет, ал жетпейт.
Музоо бош болсо сүттү төгөт.
Эр атын зайып чаба албайт.
Кайгы кайгыртат, кайрат жаңыртат.
Келиндин бетин ким мурун ачса, ошол ысык көрүнөт.
Жаман көргөн уулу түп тутат.
Перилердин ойной турган жери бар, аюунун чээни бар.
Кышта көрсөң камылга, келерки күздө табылга.
Күзөттө көзүң илинсе жоого өзүн илинесиң.
Тандачу элең тал — тал кара чачтууну, эми кезиктирди кудайы аарчыган пияз баштууну.
Кыздын кырк чачы улуу.
Баатыр болуп бай болсоң — бүрдөп турган терексиң, баатыр болуп жок болсоң — үрүп чыккан серексиң.
Беймаал конок душмандан жаман.
Дарак жемишинен таанылат, адам акылынан таанылат.
Жоголуп табылган мал — олжо, ооруп айыккан жан — олжо.
Чубактын кунундай кууду.
Аш бергенге муш берген — акылсыз, муш бергенге аш берген — намыссыз.
Тууган бир жакшылыкта, бир жамандыкта.
Жакшы көрөт деп, бара бербе, берет деп, ала бербе.
Кар да кетээр, кадыр да өтөөр.
Өткөн ишке өкүнбөө керек.
Калган кадыр (көңүл) качкан куш, кайрылып келбейт ал кайтып.
Билгенден биле элегиң көп, көргөндөн көрө элегиң көп.
Чечен менен чебер жазуунун ортосу асман менен жердей.
Жосунсузга жорго мингизсе жарашпайт.
Бай менен куда болсоң — чиренет, жарды менен куда болсоң — тиленет.
Сөзүң менен орок орбо, көзүң менен машак тербе.
Аюудан качсаң — дөңгөккө, дөңгөктөн качсаң — аңгекке.
Ата конушу ардак, ата салты — сыймык.
Базарга барат Карыбай, жатып келет жарым аи.
Ай — толгонун билбейт, жигит — болгонун билбейт.
Балаң пайдалуу болсо, аштыгың айдалуу, катының жакшы болсо, малың байлануу.
Курама темир курч болот.
Сөөк — кайрылат, дос — айрылат.
Туулган жер — алтын бешик.
Доону төлөбөгөн төлөйт, ооруну кенебеген өлөт.
Бай баласы сүйлөсө, төө, тайлакты кеп салат.
Жамандан тил укканча, жакшыдан таяк же.
Соргоктун көөнү казанда, сопунун көөнү азанда.
Балыктын суусуз күнүжок, «Күнүм жок» дешке үнүжок.
Жер ээн болсо, суур (кээде доңуз) дөбөгө чыгат.
Эр жолдошу — тобокел.
Отту чукусаң өчүрөсүң, коңшуңду чукусаң көчүрөсүң.
Чындыкка от үйлөгөндүн сакалы өрттөнөт.
Байдын кулу коломтонун кулу.
Жатар курсак жармадан айрылсын.
Өмүр бою өзүңдү чындыкты айтууга үйрөт.
Табыпчы дартка жолдош.
Ээн жерде ойло, эл ичинде сүйлө.
Эски (эки) сөздүн бири жалган, бири чын.
Акылмандык бар жерде, акыйкаттык бар, жалгандык жок.
Катыны жамандын казаны сынык, эркеги жамандын бычагы ийри.
Кыйналып табылган ырыскы — баалуу.
Сөзүң өлгөнчө — өзүң өл.
Ат сактаган — ат минет, тон сактаган — тон кийет.
Уяты жок ырчы болот.
Оогон талганга күлөт.
Ажал келсе, темир сандык кеп эмес.
Балалыктын өмүрү сууда.
Аз жамандык да көп.
Ойношчул катын ыйлап ишендирет.
Бирөөнүн тоогун жесең, каз байла; малын жесең, кыз байла.
Атың жакшы болсо — жолдун ыраагы, уулуң жакшы болсо — көңүл чырагы.
Мал багар — жайыт четинде, эл багар — эрөөлдө, эл четинде.
Күлкүдөн да жаш чыгат.
Жыгачтын ийрисин тезге салса түзөлөт, жолдошуңдун ийрисин кепке салсаң түзөлөт.
Эрди катындын ынтымагы — капкалуу калаанын берекеси.
Молдону куран карматам деп коркутпайт.
Кайдан болсо кадигиң, ошондо болсун катарың.
Коногум үйүңдү ойлой отур, кулу — бийиңди ким билет.
Бала ыйламайынча эмчек кайда.
Чырактын жарыгы түбүнө түшпөйт.
Жардынын бир тойгону — байыганга барабар.
Тилдин топчусу жок, ооздун ачкычы жок.
Баш кесүү (же кесмек) бар, тил кесүү (же кесмек) жок.
Ар кимдин тилеги өзүнө чоң.
Элге эл кошулса — дөөлөт, элден эл кетсе — мээнет.
Кайда барса да Мамайдын көрү.
Ийменчектик кыз — келинге жарашат, күймөнчүлүк дин колун байлайт.
Тек жүргөн — ток жүрөт.
Итти баксаң — сырттан бак, кой жоголбойт корооңдон.
Бакыт эмгектен жаралат.
Сөздүн ток этээр жери бар (жыйынтык).
Жетимдин акысы тозоктун оту.
Жолборс изинен кайтпайт, баатыр сөзүнөн кайтпайт.
Тилди бош койсо, тишти сындырат.
Пайданы көрсө соодагердин шакыйы кармап, чыдай албай, буту менен эмес, төбөсү менен чуркайт эмеспи.
Каалооң тапса, кар күйөт.
Эл менен эрегишпе, эр (же баатыр) менен жоолашпа.
Олдоксон төөнү жазэ муштайт.
Жардылык уят эмес, байлык мурас эмес.
Төө өлгөндө жүк өгүзгө жүктөлөт.
Ырыстууга — жуучу келет, ырысы жокко — доочу келет.
Жаман үйдүн (жамандын) коногу билет.
Боюңдай бой табылса да, оюңдай ой табылбайт.
Жаманга өчөшпө.
Эл көзү — сынчы.
Жамандардын жакшысы болгуча, жакшылардын жаманы бол.
Аңдышкан айыл конбойт, эсептешкен дос болбойт.
Коркконго бир ок да көп, баатырга жүз ок да аз.
Эзелден желки тон болбойт, эптесең жээн эл болбойт.
Миң күнкү сыпаакерчиликтен бир күнкү жакырчылык артык.
Кулпу күчтүү эмес, ачкыч күчтүү.
Иттей ала болгуча, бөрүдөй көк бол.
Билимдүү мээге салат, билимсиз мээден алат.
Таздан тарак сурабайт.
Кайгысыз киши карыбайт, калп айткан киши жарыбайт.
Уялган шыбагасынан куру калар.
Аманатка кыянат кылбайт.
Балалуу үй — базар, баласыз үй — мазар.
Келиндин жаман болгону — кереги тийбес ташка тең, уулдун жаман болгону — апийим ичкен сартка тең.
Тизелеп жашаганча, тик туруп өлгөн жакшы (артык).
Төркүнү жакындын төшөгү жыйылбайт.
Чабалекей менен шилекей алышып достош.
Илимдүү баштайт, илимсиз ээрчийт.
Зээндүү бала сүйүнтөт, кежир бала күйүнтөт.
Жаман болоор жигиттер, өз боюна кас болот.
Дыйканга жер казына.
Бош челек катуу калдырайт.
Төө минген иттен коркпойт.
Тамак, тамак болсо дымак.
Төрт өлчөп бир кес, ток этээр сөздү бир айт.
Күнү бүтпөгөндүн, ырысы түгөнбөйт.
Жакшыны жараштыр, жаманды адаштыр.
Көңүлүмө жагат деп көрүнгөн менен дос болбо.
Алтымыш менен жетимиш абышканын курагы.
Жаман — жакшыны териштирүү кыйын.
Кыймылдаган кыр ашат.
Ачка жүргөнчө айранга талкан чалып (кээде нан сындырып) жеген жакшы.
Чычкан көчүгүн көрүп аксайт.
Ок аткан жоодон сыр ачкан өз жаман.
Изденүү — ийгиликтин жолу.
Бар барын жейт, уятсыз арын жейт.
Жоксуз жалтаң, жондуу балтаң.
Уясы жок күкүк болот, уяты жок түксүз болот.
Жер эмгекти жебейт.
Атаң карыса кул кылба, энең карыса күң кылба.
Аман болсо башым, дагы эле чыгар чачым.
Семиздин аягы сегиз.
Кайгы адамды өлтүрөт, кайгырса адам эскирет.
Жанга күйбөс кандай (таңдай) дос.
Өксүбөгөн кандын бир татым тузу кемийт.
Өткөнгө өкүнбө, кеткенге кейибе.
Бүткөн ишке сынчы көп, бышкан ашка жечү көп.
Көчмөк, конмок жерге сын, качмак, куумак эрге сын.
Кеңешип кескен кол оорубайт.
Акыл — тозбогон тон, билим — түгөнбөгөн кенч.
Үйдүн ашы үйгө сонун.
Тең туугандын жаманы болгуча, ак буудайдын сабагы бол.
Акылдуу менен арбашба, алдуу менен кармашба.
Бир карын сары майды бир кумалак чиритет.
Жүз сомуң болгуча, жүз жолдошуң болсун.
Кыз өлсө — кырчындай башы кыйылат, жигит өлсө — үч күн жалын, үч күн чок, үч күндөн кийин көздөн жаш тыйылат.
Макал сөз — тилдин байлыгы.
Бар — шаттантат, жок — какшантат.
Душман буйруса барба, дос буйруса калба.
Былтыркыдан калган иш жок.
Жайыл дасторкон — марттыктын белгиси.
Ооз кыйшык болсо да, сөз түз болсун.
Эне өлсө, төркүндөн кадыр кетет.
Жылкыда жая жал болсо, койдо козу, куйрук бар.
Кесирдүүдөн сай бою кач, жалакордон жаа бою кач.
Киши аты терчил, киши кийими кирчил.
Улууга урмат кылуучу, жигиттер кызмат кылуучу.
Чылпагын аарчыймын деп, көзүн чукуган.
Топ жүргөн мал карышкырга алдырбайт.
Баланын бары да балаа, жогу да балаа.
Уйку — өлүктүкү, иш — тириктики.
Бирди тапсаң, кийип өт, бирди тапсаң, ичип өт.
Миң катындын акылы бир тоокчо жок, тооктун акылы болсо чукур беле бок.
Тапканыңа сак бол, эсебиңе так бол.
Заманына карай амалы.
Байдыкы барымта, кедейдики сыйрымта.
Акылсыздын тоюнда болгуча, акылмандын оюнда бол.
Сөз кутулбайт чеченден, мээнет кетпейт бечелден.
Жоктун бир арманы бар, бардын миң арманы бар.
Жору, жору, жорумун, аты куштун зорумун, беш тырмагым жогунан аты куштун корумун.
Сарт санаа менен байыйт, убайым менен карыйт.
Жигит келсе, кыз даяр.
Уул — кызды үйлөмөк — тукумуна кам көрмөк.
Аргасыз кулдук эткендин ичинде кеги калат, аны бир күнү алат.
Бөрүнүн ажалы көтү күйүк иттен.
Ынтымак — бейкуттуктун көрөңгөсү, ымала — ырыстуу элдин жөрөлгөсү.
Эжесин чапса балаңыз, энесин урам дегени.
Алганы болот бергендин, атканы болот мергендин.
Достун кадыры бир татым насыбайдан калат.
Аштык көп болуп, эки жыл ичпейт.
Акыл ардак, байлык — бакыт.
Жакшынын аттан жыгылганы да жакшы.
Кериден ташты көтөргөн, кетет кайран балбан кез.
Келиндүү болсоң кекээр сүйлөбө.
Тилдин кулпусу - тиш.
Нар төөнү өргө тартса, алкынар.
Кой дедим калдым балаага.
Сөзү суук адамдар баш бербеген торпоктой.
Каргаса кар, жалгаса жамгыр жаайт.
Агасын агалай албаган, душманын сагалайт.
Буудайдын барар жери — тегирмен.
Алсыздын тили алты кулач.
Сиз, «биз» деген сылык сөз, «сен», «мен» деген сенек сөз.
Жакшы өскөн бала эшикте калган ата-энесин төргө чыгарар, жаман өскөн бала төрдөгү ата-энесин сыртка чыгарар.
Уйку төшөк тандабайт.
Эрдин даңкын эл чыгарат.
Жаның болсо мал табылат, ашың болсо, казан табылат.
Жаш кезинде сыйлай жүргүн аксакалды, карыны, картайганда кайра өзүңө, сыйдын тийет жарыгы.
Тууган туугандын казанына аш салбайт.
Билимдүү баарына түшүнөт, билимсиз өз ишине күтүлөт.
Малдын аласы да, куласы да болот.
Жакшы жигит көктөгү (асмандагы) жылдыз.
Ары карап ыйлап, бери карап күлгөн жаман.
Ырыскыны жер берет, ынтымакты эл сүйөт.
Күлгөндү билбесен, ыржайба.
Өз жамандыгын билбеген өзгөгө кылат чоң милдет.
Себепсиз макал айтылбайт.
Эненин көөнү балада, баланын көөнү талаада.
Булбулдун унун укпай, жайкы талаа ачылбайт.
Конок каадасы кылгыла.
Айгырдын жаманы, ат качырат.
Жетесизге кеп айтсаң, беттен алып аркырайт.
Айдай чырайыңды — иттей кыялың бузат.
Ачуусу келген чакчыгай айга ачууланыптыр.
Курсагы ач курушат, акылы аз урушат.
Бутагың сынса сынсын, бирок тамырың соолубасын.
Орозодо көчкөн — эрмек.
Сыйлашууга жат жакшы, ыйлашууга өз жакшы.
Аш койгонго аш кой, таш койгонго таш кой.
Тиш өтпөгөнгө тил өтөт.
Ачыккандан каныккан жаман.
Ичкенге аш берет, ичпегенге таш берет.
Ит мурдуна суу киргенде сүзөт.
Малды бага билбеген, таба да биле албайт.
Эки жакшы кошулса бирин-бири кыйышпайт, эки жаман кошулса кең дүйнөгө сыйышпайт.
Күчүңдү күлкүгө кетирбе, асылыңды эрмекке чаппа.
Этти касапчы сомдойт, төөнүжүгү бар комдойт.
Жаш устанын бычагынын учу эки миз.
Адам — акылы менен адам.
Эрди кабагынан сына.
Көп бергенден тез берген артык.
Эри өлүп, эрге тийген — элдин адаты; эри туруп, эрге тийген — беттин карасы.
Дыйкан — март, жер — жоомарт.
Сурай — сурай Мекеге барат.
Темирдин эки башы да ысык.
Карды ачканга калемпир да аш.
Айдарым жел сылап өтөт, керимсел жел сыйрып өтөт.
Айласыз баатыр каманга чалдырат.
Ашаарын ашады, жашаарын жашады.
Молдонун тили таттуу, тилеги катуу.
Баатыр жарасыз болбойт.
Ар иште — эстүү болуу керек, акылдуу өз ишинен убай көрөт.
Миң койду бир серке башкарат.
Бүгүнкү мээнетиң — эртеңки дөөлөтүң.
Тийген болсо тилин айт, күнөөсү болсо билип айт.
Чоң аягыңды чоңго атап ич.
Эшектин күчү — адал, сүтү — арам.
Өзүм иттей жаланам, итим кайдан тоюнсун.
Балам бар деп мактанба, топто бирөө жок болсо, «атам бар» деп мактанба, атаң санда жок болсо.
Чечендин — сөзү, баатырдын — көзү (курч).
Улугу адил болбосо, убара болгон эл карып.
Коёндон корккон аюуга жолугат.
Буюмду адам жаратат, адамды кудай жаратат.
Мен жакшы да сен жакшы.
Аюу менен алышкан, арыстан менен кармашат.
Эрге тиймек бат экен, өтүк ултармак кеч экен.
Акылдуу көөдөнүн көтөргөнчө, акылсыз муштумун көтөрөт.
Сынбас жыгач өсөбү, алдан — күчтөн тайбас алп болобу.
Ашыңды бербесең бербе, ташың менен урба.
Өлбөгөн адам алтын аяктан суу ичет.
Токол эчки өзүн улаксыйт.
Жардамы тийбеген — жардам күтпөсүн.
Ишти сүйсөң, ишмер болосуң.
Тил — ойдун сандыгы.
Тууган менен үч бөлүнсө жат болбойт.
Адамга чычалак жарашпайт, атка жаталак жарашпайт.
Жамандык бирөө, жакшылык көп.
Аш ичкен оозго жарашат.
Жоо жакаласа, бөрү этектер.
Көгөөндөн бий койсоң, көтөнүңдү оюп жейт.
Өлсө — кунсуз, сатса — пулсуз.
Жай жакшы болсо, эл эгиндүү болот.
Аттан түшсөң да, үзөңгүдөн түшпө.
Корукчу коон түгөтөт.
Бирөөнө жамандык кылсаң, өз башыңа (түшөөрүн) тийерин унутпа.
Билген жолуңду атаңа бербе.
Атасы башка, аты кашка.
Спорт — адамдын денесин чыңайт, эмгек — адамдын туруктуулугун сынайт.
Түгөйсүз Сайкал, жүгөнсүз байтал.
Жылкы кишенешип, киши сүйлөшүп таанышат.
Сокурдан кароолчу койсоң, элди жоого алдырат.
Күч күйөө жатканын калыңга тогойт.
Өмүр киндик кан тамган жерден башталат.
Эр адамдын жан жолдошу — ат.
Илгеркинин алпы көп, алпынан да калпы көп.
Калпты чындай, аксакты тыңдай кылба.
Жүргөнүмдүжел билет, конгонумду сай билет.
Какшыкчылдын түбү какшыйт.
Куштун сырын мүнүшкөр билет.
Жүз дос — аз, бир кас — көп.
Калп айтып пайда тапкыча, чын айтып зыян тапкан жакшы.
Башы тоголоктун (же томолоктун) бардыгы адам боло бербейт.
Уятсыз жигит — жүгөнү жок атка окшош.
Зордун түбү кор болот, байдын түбү ачка өлөт.
Жолборс (арстан) нзинен кайтпайт, жигит сөзүнөн кайтпайт.
Бир чымчымдан көңүл алат, бир чымчымдан көңүл калат.
Көч — көчтөн кабар келсе, уйкунун тынчы кетет.
Төркүнүңдөн төө сура, коркконунан бээ берсин.
Ууру байыбайт.
Жамандын жан жыргалы — уйку, жалангычы — жылкы.
Ачарчылык көчөгө чыгарат, калпычылык — үйгө камайт.
Тазалык — соолук белгиси, соолук — байлык белгиси.
Олпок салганга олпок сал, талпак салганга талпак сал.
Жалгыз аттын чаңы чыкпайт, жалгыз эрдин даңкы чыкпайт.
Адамды бузган — байлык менен бийлик.
Эл ичинде эл жүрөт, эт ичинде курт жүрөт.
Таш түш, таалайыңан көр.
Байдын казаны тегин жерден кайнабайт, дасторкону тегин жерден жайнабайт.
Ашың болсо, казан табылат.
Бөрү баласына баш тоголотот.
Бир сүйлө, эки ук.
Жагымсыз конок жатаар маалда келет.
Бөрүнүкү тең орток, кузгундуку куркулдайдын башында.
Чоң кемеге — чоң толкун.
Болот (кылыч) кында жатпайт.
Араң турган көз эле, чыгып кетти өзү эле, айтылбай турган сөз эле, айтылып кетти өзү эле.
Жалганды чын кайтарар.
Азга алкыш айтпаган көпкө көңүлүтойбойт.
Тууган катары кучакташтырган — тил, душман катары бычакташтырган — тил.
Шумкар баласы саркыт койбой жем жебейт, жетесинде тойбогон тоймоюнча кел дебейт.
Санаанын изи жок, санаасыз киши жок.
Мергенчи жанын жейт, үйдөгүлөр майын жейт.
Адамдын аласы жаман, айбандын куласы жаман.
Адам ызаатка келет, айбан чөпкө келет.
Бала — баладай, башы көзү чарадай.
Бөксө чайнек катуу кайнайт, бөөдө аракет бел сындырат.
Бала жетиге чыкканча жерден таяк жейт.
Жарылганды ууру алат.
Акылдуу ууру айлын тонобойт.
Досуң миң болсо да аздык кылат, душманың бирөө болсо да көптүк кылат.
Киши аты — терчил, киши кийими — кирчил.
Бар таттуу сөз, «жок» — ачуу сөз.
Үмүт адам менен жашайт.
Султан сөөгүн кордобойт.
Баланын тили «апа» деп чыкса да, атанын тарбиясын алат.
Түлкүнүн душманы — териси.
Куурайды бирден сындырган оңой, тобу менен сындырмак кыйын.
Малды жерден сура, аккан терден сура.
Кымыздуу үй — назар, кыздуу үй — базар.
Жараат бүтөт, так калат.
Өзүнөн мурун коноктун атын сыйла.
Кымыз — кишинин каны, эт — кишинин жаны.
Бирдин катасы миңди азапка салат.
Жамандын бир өнөрү артык, жата калып ат үркүтөт.
Жакшы уул элине баш болот, жаман уул элине кас болот.
Жигитке жетимиш түрлүү өнөр аз.
Булакты жыйсаң көл болот, майданы жыйсаң эл болот.
Жердин Койсарысы көлдө экен, адамдын койсарысы сен экенсиң.
Акмак бергенин билип, алганын билбейт.
Жакшы тартип орнотсоң, элиң сыйлайт.
Акарат айтсаң, аёо күтпө.
Бүгүн чачылсаң, эртеңден үмүт үзбө.
Жыртык үйдөн кыйшык түтүн чыгат.
Уунун да дарылыгы бар.
Бөрүгө кой кайтартпа.
Аша байлык жоону көбөйтөт.
Тайып жыгылган таянып турар.
Кыял — алтын, ой — күмүш.
Жаркырагандын баары эле алтын эмес.
Ит төөгө арсылдайт, төө итти барсынбайт.
Шеги бар шекшийт.
Сүйгөнгө үйүр эмес — кошконго үйүр, кошконго үйүр эмес — сүйгөнгө үйүр.
Атка жеңил, тайга чак.
Эгин эгип мал бакпаптыр, эптеп — септеп жан сактаптыр.
Көптөн үмүт эткен аздан куру калат.
Көкүрөк чечен болсо, көзү көрүп не кылат.
Эрке бала — туз, ташбоор бала — муз.
Шашкан ашка бышкан.
Кишини өлтүрсөң, таанып өлтүр.
Карышкырдын дөбөтү каарына алса, канчыгынын ырылдаганы кеппи.
Кошоматка кой соёт.
Эр жигитке жетимиш түрлүү өнөр аз.
Бир жамандык бир жакшы — эгиз болуп келет, бир караңгы бир жарык — түндөн кийин күн келет.
Ардакты сүйсөң, эмгекти сүй.
Адеби жоктун, уяты жок.
Коёндун териси деле бир күн чарыкка чыдаптыр.
Карыз бергенде — дос, кайра сураганда — кас.
Оокат — байдан, ажал — кудайдан.
Ата болуш — ардак, эне болуш — сыймык.
Өтүкчүнүн жанына жолобо, «бирдемем жоголду» дейт.
Жеткен жети муштайт, жетпеген бир (эки) муштайт.
Бай караган марыбайт, жалчы жүргөн жарыбайт.
Атың барда жол тааны, атаң барда дос тааны.
Алты катын азага барса (же келсе), ар кимиси өз муңун айтат.
Жай кийгенин кыш кийген жарды кайдан оңолсун.
Кылычынан кан тамганды, тилинен бал тамган жеңиптир.
Бөлтүрүктү ит деп бакпагын, иттей болбойт кыялы, душманга өйдө караба, тийбей койбойт зыяны.
Жазда кыл мээнетти, кышта көр дөөлөттү.
Ээси келсе, бээсин бер.
Кудай урганды кошо ур.
Иштеген киши карыбайт, карыса да арыбайт.
Жигитке кырк өнөр аздык кылат.
Өнөрлүүнүн колу алтын.
Балаадан — машаяк да качыптыр.
Жакшы болсо алганың, жаркылдаган кушка окшойт, жаман болсо алганың, алдыңдан өткөн сызга окшойт, каңтардагы музга окшойт.
Ийненин көздүүучу колго сайылбайт.
Он күндүк ашың болгончо, бир күндүк эшиң (ишиң же дос) болсун.
Жоолашкан эки элди бириктирүү үчүн кайраттуу кол керек, акыл дагы мол керек.
Иштесең тиштерсиң.
Малдын ээси болсо, карышкырдын кудайы бар.
Айыгар оорунун дарысы өзү табылат.
Адам даңк үчүн от менен сууга кирет.
Бала калса мал (эл) табат, катын калса бай (эр) табат, чымын жаның чыркырап, кайда барып жай табат.
Адам жаманы — сопу, жыгач жаманы — соку.
Эмнени эксең, ошону оросуң.
Сөзү экинин — иши да чеки.
Билбес кудайды билбейт.
Кара өзгөй болбой доо болбойт, капсалаң болбой жут болбойт.
Ат жакшысын макта, киши жакшысын сакта.
Өлгөн бөрүнүн башы менен тирүү бөрүнү коркутасыңбы.
Эксең эгин, ичерсиң тегин.
Атанын кеби — балага, аганын кеби — иниге, эненин кеби — кыз — келинге, эженин кеби — синдиге эм.
Жүзүмүн жеп, багын сураба.
Ата көргөн ок жонор, эне көргөн тон бычар.
Келме кезек, терме тезек, бүгүн көргөн эртең жок.
Чийки бышып даамына келет, жаш чоңоюп алына келет, азган айланып элине келет.
Өгүз болгуча торпок пейли калбаптыр.
Ашты кордосоң — кустурат, эрди кордосоң — шаштырат.
Эмгекти барктасаң, эмгек сени барктайт.
Кырсык чалар жигиттин жалгыз атын ууру алат.
Жаманга дөөлөт жар болсө, көтөрө албай маң болот.
Кедей менен бай от болбос, бөрү менен кой дос болбос.
Акылдуу сөз чыкпаса — улуулуктан не пайда, жулунуп турса сумсайып — сулуулуктан не пайда.
Пейли кенен — калысчыл, пейли тар — арызчыл.
Адам маңдайга жазылгандан өтө албайт.
Кыш деген айттырбай келет.
Ит кабышып өлөт, наадан чабышып өлөт.
Күч бербеген тулпардан, сүтүн берген уй жакшы.
Мусапыр болмок бир күндө, мусулман болмок көп күндө.
Даны толук эң (дан) жакшы.
Өткөн өмүр — аккан суу.
Арыктын арымы жок, семиздин кайрымы жок.
Тегин эмес түшүңүз, оңолот экен ишиңиз.
Сөздү билген таап алат, сөздү билбеген каап алат.
Орокто жок, машакта жок, даяр болгон кызылга орток.
Атасы башка менен коён уулаба.
Шибегени капка ката албайсың.
Малдуунун сөзү өткүр, малсыздын көзү өткүр.
Ичер ашы жок, үрөр ити жок.
Ач көздүн айдаганы өнбөс, байлаганы семирбес.
Кечмеликти кечпейли досум, кечкен соң (кечишели, кетишпейли) кечели, кечпейли дешпейли досум.
Катуудан тиш оору жаман, жумшактан ич оору жаман.
Ажалдуу кийик адырга качат.
Тилинген жара айыгат, тил жарасы айыкпайт.
Сиздин акканыңыз биздин акканыбыз.
Дос айрылат, сөөк кайрылат.
Болгонуңда болуп өт, боз жоргодой желип өт.
Уят — өлүмдөн катуу.
Бөрк алып кел десе, баш кескен.
Малды баккан билет, отунду жаккан билет.
Эмгекти көрбөгөн — ыракаттын кадырын билбейт.
Аңдуучуну аңдоочу жеңет.
Акылың көп болуп, ачууң аз болсо — зор болорсуң, душманың көп болуп, досуң аз болсо — кор болорсуң.
Өзү билбегендин оозуна караба.
Койду кортук бузат.
Ачта кеңеш табылбайт, жокто кеңеш табылат.
Кабагы жамандын сабагы жаман.
Жатып ичер — жан бакты.
Оозу оорубагандын, кулагы (таңдайы) жоорубайт.
Жаман менен жолдош болбо, наадан менен сырдаш болбо.
Баланы — жашынан, катынды — башынан.
Тарткан — төө, чачкан — чычкан.
Куштун да туулган уясы бар.
Кымызды ичкенге, кызды сураганга бер.
Бүгүнкүнүн эртеңкиси (же эртеси) бар.
Жаш — каруусу менен, карт — кеңеши менен.
Ырчылардын (жамакчынын) сөзү алтын.
Эки жаманга олжо түшүптүр, аны биле албай топко түшүптүр.
Бозодогу сөз бокко жарабайт.
Адам жакшылыкты жерден таап албайт, адамдан үйрөнөт.
Ак эмгектин наны таттуу, жалкоонун жаны таттуу.
Өзүң сүйгөндү алба, өзүңдү сүйгөндү ал.
Алгыр болсо тайганың, алтындан алып каргы так, ала албаса түлкүнү айлансын аштан, башка чап.
Ар ким кычышкан жерин кашыйт.
Жумуштун көзүн тап, кыйшыктын тегин тап.
Бирөөнүн бетине түкүрсөң, өз көзүңө тыпын түшөт.
Куру намыс көрк бербейт.
Барга көппө, жокко чөкпө.
Жакырчылык илдет, жан багуу — милдет.
Калп сөз — жанга жөө, өткүр бычак — канга жоо.
Өлбөгөн адам (же жан) алтын аяктан (же алтын чөйчөктөн) даам татат.
Бирөөгө күлсөң өзүң ыйлайсың.
Кеткенге кейиген менен айла жок, өлгөнгө өксүгөн менен пайда жок.
Эртең менен жолуң болсо, кечке чейин текиреңинден жазба.
Өкүмү болбой өнүкпөйт, башчысы болбой марыбайт.
Билеги күчтүү бирди жыгат, билими күчтүү (же толук) миңди жыгат.
Сабырдуулугуң — салтанатың.
Өткүр ок — душманга, өткүр сөз — тууганга.
Аңга жетпес ашыңды, айылдаштан аяба.
Өлсөң көрүң кең болсун.
Жээндин жээни, желкинин тону (жыты тууган).
Үйлөнөм десең, бойдокко кеңешпе.
Жыландын уусу башында, бейкамдын (же жалкоонун) жоосу кашында.
Өлбөгөн кул алтын аяктан суу ичет.
Жалгыз бээлүү жан сактайт, эки бээлүү эл сактайт.
Баатырга да жан керек, каапырга да жан керек.
Эсеп билбес — эп билбес, жыйганынан айрылат.
Уу ичкен — бир өлөт, ант берген — миң өлөт.
Мокок бычак, түлкү албаган бүркүт — баары бирдей.
Арыкмын деп, ооз ырсыйта берген болбойт.
Кандын каары жаман, жыландын заары жаман.
Кыштын камын жазда ойло.
Ар ким өз сөзүнөн сындалат.
Тилден жыгылганча буттан жыгыл.
Эки көздүн бири жоо чыккан заман.
Тарс эткендин баары тамаша, карс эткендин баары күлкү.
Топтон качкан каракчыга туш болот.
Эр жигиттин кадырын агайын билбейт, жат билет.
Адамга — ишарат, айбанга — келтек.
Аштык айда жазында, айдабасаң жазында, ачка өлөрсүң кышында.
Мышыктын баласы мышыкча мыёолойт.
Акылдуулардын кастыгы, акмактардын достугунан артык.
Соодасы түгөнгөн соодагердин кейпи кетет.
Өтө жаман — өзүн мактайт, башкы жаман — баласын мактайт, аяккы жаман — аялын мактайт.
Ат сураган кордук эмес, ээр токум сураган кордук.
Өөдө тартса(ң) өгүз өлбөсүн (өлөт), ылдый тартса (ң) араба сынбасын (сынат).
Карыштан сөөм жакын.
Байды байыткан — кулу.
Көп ыйлаактын көзү жаман, көп сүйлөөктүн сөзү жаман.
Атыңжаман болсо айлаң кетет, алганыңжаман болсо тууганың кетет.
Текенин өзү ойдо болсо да, көзү зоодо.
Куур тондун ичинде куурасын жигит өлбөсүн, тери тондун ичинде тердесин жигит өлбөсүн.
Бүркүттүн ээси болсо, түлкүнүн кудайы бар.
Жамандын жаманынын адам таппас амалы бар.
Сөздү коюп, бөзгө кел (Сөздү коюп, бөздөн кел).
Бар болсо — чачпа, жок болсо — шашпа.
Келген жериңден кеткен жериң аруу болсун.
Эшек семирсе ээсин тебет.
Балык жеген байыбайт, бейли кеткен беришпейт.
Жаа сынаарында катуу, суук чыгаарында катуу.
Атадан алтоо элек, өлүп олтуруп жалгыз калдым.
Байыркынын жомогу, баштаса келер оролу.
Жайдын күнүжаш баладай.
Конуш издебе, кошуна изде.
Асанкайгы өз үйүндө жек көрүндү болот.
Аңкоо бала атасына асылат, аңкоо кыз энесин коркутат.
Ушакчыдан узак кач.
Адал эмгек абийир таптырат.
Дүнүйө менен бейишти алыптыр.
Өнөр байлыгы — өлбөс байлык.
Жаман айгыр үйүрүнө тап.
Ашыккан — аштан куру калат.
Жаманда тек жок, жакшыда кек жок.
Кербен жүрө берет, ит үрө берет.
Атын алба, тайын ал.
Сексен жылкы, сегиз төө септүү кыздын калыңы.
Барга — майрам, жокко — ойрон.
Айтаарын (сүйлөөрүн) кара маңка айтты, уялаарын мен уялдым.
Жакшыны сыйласаң эсинен кетпейт, жаманды сыйласаң эшигиңден кетпейт.
Эки жарты бир бүтүн — эптүү кыздын калыңы, сексен жылкы, сегиз төө — септүү кыздын калыңы.
Ач көз адам тойбос, соргок соргоктугун койбос.
Жакшы кошуна — бөксөрбөгөн казына.
Эл бар жерде сөз бар.
Арамзанын куйругу бир (алты) тутам.
Аргымактын азганы — аркы-терки басканы, азаматтын азганы — көчкөндө жөө басканы.
Мергендин дарты кийикте, бүркүттүн дарты бийикте.
Жаман ит күндүз үрөт.
Кожоюн корк этет, малайдын жүрөгү болк этет.
Жасалса күнөө, жалооруп өрөпкүбө.
Эр — элден, балык — суудан.
Эр эл камын ойлойт.
Ысарда (же Букарда) булу бардын көңүлүток.
Эр сынаар кучкачмын, бир сынабай учпасмын.
Сени күндүз мактаган түндө сөгөт.
Эненин сөзү — нур, атанын сөзү — ур.
Улуулукка жаш жеткирбейт, баш жеткирет.
Кедейдин (жардынын) жалгыз атын бөрүжейт.
Элиң сынганы — белиң сынганы.
Жети күндүк жаандан желип өткөн суу артык.
Көз көргөндү, көңүл тилейт.
Мал баккан ток болот, мал бакпаган жок болот.
Жаман атты жакшы баксаң — тулпар, күйкөнүн табын тапсаң — шумкар.
Уй мурдун сасык деп, кесип таштабайт.
Бир күнү шумдук укпаса, кулак дүлөй болот.
Жолоочу болсо атын ал (жолго сал), жортуулчу (тоноочу) болсо башын ал (ортого сал).
Ачылбаган сандыкта бычылбаган кундуз бар.
Токол эчки койдо жок, токол катын тойдо жок.
Жакшы тилек — жарым ырыскы.
Ойноп сүйлөсөң да, ойлоп сүйлө.
Талаанын көркү мал менен, калаанын көркү эл менен.
Оору батмандап кирип, мыскылдап чыгат.
Ичкилик арты — өкүнүч.
Арстан эрдин башына, алтымыш мүшкүл бир келет.
Карыя өз үйүнө — конок, одоно болсо — жонок.
Ичкенде, жегенде сиздикинде, ойногондо, күлгөндө биздикинде бололу.
Күлүктөн күлүк чыкса — төрт аягы тыбырайт.
Коркоктун иши так болот.
Колу жетпеген кудайчыл.
Өзүмдү тиштебеген карышкыр жорто берсин.
Айтпаса билбейт, ачпаса көрбөйт.
Ысабы жокко кашык салсаң беш ууртайт.
Ашыккан калар уятка, саргайган жетер муратка.
Ачкалык — аш тандабайт, ашыктык — жаш тандабайт.
Жаман калем, жакшы эстен мыкты.
Майдадан ири курулат, учкундан жалын тутанат.
Чириген ооздон ириген сөз чыгат.
Эрдин өзүн көрбө, даңкын ук.
Шайтандын да молдонукундай зикири бар.
Жүктүн оорун нар көтөрөт.
Жолдошун таппаган эр азат, башчысын таппаган эл азат.
Акыйкат — тынчтыктын кербени.
Айыл конгун чеченге, кебин туюп чечерге.
Көзү бозоргон там сүзөт.
Аттын жаманы — аңги, адамдын жаманы — баңги.
Алсызды жөлөгөнүң — ырыска бөлөгөнүң.
Энеси мактаган кызды алба, жеңеси мактаган кыздан калба.
Ууру коркот айгактан, уйлар коркот сайгактан.
Май оозго токтобойт, жибек ийинге токтобойт.
Ашык болгон адам акын болот.
Тилемчинин куржуну толбойт, алыңча берсең аз деп кордойт.
Дарты жок, дары издебейт.
Соолгон көлгө бака чоң.
Сөз жүйөөсүн тапса, мал ээсин табат.
Бөдөнө бөлтөйүп, кыргый кымпыйып, тоодак томпоюп мындай жаткыла, эки сартка бир тартар, бир саны бизге артар.
Жакшы менен жүрсөң — жетесиң муратка, жаман менен жүрсөң — каласың уятка.
Сулуулугунан — жылуулугу артык.
Акылым жок деп ким айтат, эсим жок деп бары айтат.
Кыбыраган кыраң ашат.
Бети башы терден арылбагандын колу, буту чордон арылбайт.
Бакшы жакшы болобу, жакшы бакшы болобу.
Билек жирей албаганды — билим жирейт.
Сүйүүсүз аял карыз алган буюмдай.
Ордун таппаган орунсуз калат.
Адамдан айла качып кутулбайт.
Жөнү жок чыркыратып кетпе, жолуңду түбөлүктү эсте.
Тойгондон кийин токтунун эти топурак татыйт.
Өздү жаттай сыйлагын, жат жанынан түңүлсүн.
Эрдигиң бар эсиң жок, эчтеме менен ишиң жок.
Чагылгандай көздөнгөн, чак эткендей сөздөнгөн.
Байдын байлыгы кедейдин көз жашынан жаралат.
Бука мүйүздүү уйдун сүтү болбойт, уй мүйүздүү буканын күчү болбойт.
Кермекашты алам деп, чалма этектен айрылдым.
Көз көрбөсө, жүрөк сүйбөйт.
Кенебей жатып, кесилбе.
Ороктон качкан ыраак чычат.
Секет үчүн сегиз сөм ыйгарганың — молдонун кызын септүү кылганың.
Жолоочуну ээрчип, ит өлөт.
Кең жер улуу — кичүүгө тең жер.
Аш болсо, табак табылат.
Оё бычкан, тоё жейт.
Карынын сөзү — жамак, жамагы жашоого — сабак.
Жакшы адам жер эсебинен, жаман адам эл эсебинен жан сактайт.
Эмдик боз минсең, оозун тарт, элдүү жерде тилиң тарт.
Тар жол, тайгак кечүүдө.
Чапанды жакасынан киет.
Конок (мейман) кирсе эшиктен, ырыскы кирет тешиктен.
Отун — олжо, суу - кордук.
Жакшы уул эл ишине жарайт, жаман уул колуңду карайт.
Тар өтүгүң бутуңду кысса, кең дүйнөдөн не пайда.
Көзүм көрбөсө, көтүмдү бөрүжесин.
Чычкылууга майлуу эт табылбайт.
Акеңерди сыйлагандар үкөңөрдөн ызаат көрөсүңөр.
Эт жеген да ууру, сорпо ичкен да ууру.
Жакшы менен дос болсоң, өлгүчөктү коштошот.
Калпты чындай айткан, аксакты тыңдай кылат.
Багыштын кызы баймалуу (кийиз өтүктүү), багалеги саймалуу.
Душман кыйрап, согуш унут болсо да, жүрөктөрдө көксө суубай кек калат.
Көкүрөк ачык болсо — көңүл ачык болот, көңүлүң каш болсо — ичкениң таш болот.
Ар кимдин убайымы өз башында.
Мазары жакын тайынбайт, базары жакын байыбайт.
Колу байлангандын тили байланбайт.
Көйнөктүн кири жууса кетет, көңүлдүн кири айтса кетет.
Кышын кышына кынаштырган, ташын ташына кынаштырат.
Бир күндө эки шашкени көрбөйсүң, бир жылда эки жазды көрбөйсүң.
Кашыктап жыйса кап толот.
Базарда миң киши бар, ар кими сүйгөнүнө салам берет.
Эл дөөлөтү — эмгек, эмгек баарын жеңмек.
Уздан учук артат.
Жакшы болсо алганың, жаркылдаган кушка окшош.
Ачканын оюнан тамак кетпейт.
Көтөрүлбөй жакшы жүр, элге келген убакта.
Асылсаң жыгачтын асылына асыл.
Жаманды жасоол койсо, жалгыз уулунун көзүн чыгара чабат.
Акмакка ар күн той.
Боз койдон жоош (же момун), ак койдон аңкоо (же маңоо).
Тирүү койгонду куру койбойт.
Билбегенге уруят, билгендерге уят.
Тилден бал да тамат, уу да тамат.
Уулуң жаман болсо да, бою узун болсун.
Үйүрүн сагынбас (тааныбаган) ат болбойт, жерин сагынбас (тааныбаган) мал болбойт, элин сагынбас (тааныбаган) эр (адам) болбойт.
Сылап көргүн (билгин) тил менен.
Кыя тартып сууруса — күлөсү (илеби) болот кылычтын.
Аксактын аягына, оорунун тамырына кара.
Чычканга түк бүткөн сайын калтырайт.
Жорунун өзү тоодо болсо да, көзү бөксөдө.
Адам жолу — улук.
Сөз атасы — кулак, суу атасы (энеси) — булак.
Асылган оору (ууру) алмайынча тынбайт (койбойт).
Эр карып эшек түшөбөйт, катын карып пакта (камыр) түшөбөйт.
Эл айтпайт, эл айтканда кем айтпайт.
Ооздон чыкты — ааламдан чыкты.
Жыртык тешикке күлөт.
Оро албаган орок тандайт, чаба албаган чалгы тандайт.
Бирөө менен дешпе, дешсең бок жешпе.
Атадан уул тууса — ийги, ата жолун жолдосо — ийги.
Эки байдын ортосундагы кедей байыбайт.
Теңир кошкон теңтуш болот, ата тапкан кайын болот.
Жазда кылган мээнетти, кышта көрөт дөөлөттү.
Айылдашың жакшы болсо, агайын — тууган не керек, алган жарың жакшы болсо, атың, тонуң не керек.
Илим — элдин көркү, токой — жердин көркү.
Ажы болмок — кырк жылда, бенде болмок — бир күндө.
Жарды байга жагынам деп, жалгыз эчкисинен айрылыптыр.
Жаманга жакындаба, эч пайдасы тийбеген соң.
Тентек молдо — телмирген өгүз.
Жортуулда жоокердин жоосу — уйку.
Жакшыны коштой бил, жаманын таштай бил.
Ачуулуунун жанына жолобо.
Кунаажын көзүн сүзбөсө, букачар мурдун да чүйрүбөйт.
Алпты жеңген баатыр эмес, ачууну жеңген баатыр.
Жардынын жаны ардактуу, байдын малы ардактуу.
Бу дүйнөдөн үмүтүн үзгөн акыретинин камын көрөт.
Тамак болбой, дымак болбойт.
Кара кыздын багы билет.
Уулуң аскер барбаса, ал жөн эле илинип турган колбаса.
Ала каптын кагынчык, аңдыгандын жаны чык.
Жаман — кишиден кийин, иттен илгери.
Аз бергенден, тез берген.
Оозунан сөзү түшкөндүн колунан бөзү түшөт.
Көп сөз — бок сөз.
Таяк тапса төкөр сүйүнөт.
Алма сабагынан алыс түшпөйт.
Жамандан жакшы туулат адам айтса ынангыс, жакшыдан жаман туулат бир аяк ашка алгысыз.
Бүгүн бар да, эртең жок, атаңдын көрү дүйнө бок.
Мал ышкыра келсе жуттуку, кыйкыра келсе жоонуку.
Билим көптүк кылбайт, өнөр аздык кылбайт.
Алтын жерде калбайт, жакшы жолдо калбайт.
Кемпир менен чал жатат, кейиш менен таң атат.
Өлбөгөн кулга жаз келер.
Улууну урматта, кичүүдөн иймен.
Аңдышкан айыл болбойт, сатуулашкан дос болбойт.
Кайран башың өткөн соң, карындаш ыйлап не пайда.
Көк жал сөзү митедей.
Акылдууга айткан сөз колго конгон кушка тең.
Кымбат сөз кыска айтылат.
Баланын жогу да балээ, бары да балээ.
Тиешелүү сөз келсе айта албаган дөдөйлүк.
Отуз тиштен чыккан сөз отуз уруу элге тараар.
Ит уялашынан коркпойт.
Минерге ат болбогон, жээрге нан болбойт.
Өмүр бою быкшып жашаганча, көз ирмем болсо да жарк этип күйүп өт.
Бөрү этектен, жоо жакадан алат.
Сараң адамды кесип алса кан чыкпайт.
Окшошконго — мушташкан.
Чарчаган кулда жазык жок.
Алкы бузук молдонун, селдесине чок түшөт.
Жаман ээрден жайдагым артык, жаман катындан бойдогум артык.
Ден соолук — карылар үчүн да кубаныч.
Таз таранганча той таркайт (же тарайт).
Мал баксаң кой бак, — каймак кетпейт чараңдан.
Адашкан казды топтошкон карга алат.
Аяарга малы жоктун, аяарга жаны да жок.
Акка кыл сынбайт.
Байдын малын аяба, суктун чайын аяба.
Арбашкан — алышат, кагышкан — кармашат.
Ак көңүлдүүнүн аты арыкчаал.
Ач кекирет, ток семирет.
Калжыраган сөз канжалайт.
Кеч жүрө — жүрө түзүлөт.
Бүтпөгөн иш сыртта болсо кар басат, үйдө болсо чаң басат.
Окусаң озорсуң, окубасаң тосоорсуң.
Оору кадырын соо билбейт, ач кадырын ток билбейт.
Жаш кезде коркок болсо, карыганда чоркок болот.
Сакадай бою — сары алтын.
Караңгыны көрбөй, жарык кадырын билбейсиң.
Сүттөн күйгөн оозум айрандан күйөбү деп чоочуйм.
Жүрөккө жакын алба, жибитип алда.
Чокой кийген бут куурайт, чогоолго тийген кыз куурайт.
Жакшы жигит эл камы үчүн жүгүрөт, жаман жигит өз камы үчүн жүгүрөт.
Эрди — катын бир үйдүн — айы менен күнү.
Улуу адам улуу тоо сыяктуу.
Ач киши урушчаак, арык кой тырышчаак.
Көзүжоктун теңири бар.
Алдабасаң, сата албайсың.
Барчылык — жарашып турат, жокчулук — талашып турат.
Эки эр бириксе бийик дабан, бел ашат.
Аталуу уул — кожолуу кул.
Жакшы көргөн досуңа ат байлатып сына.
Аңдабаган төөнү да көрбөйт.
Дөөлөр келсе, шаалар көчүгүн кысат.
Жарды байыйт, жаш чоңоёт.
Сабырдуунун багына алма бүтөт, сабырсыздын башына кайгы түшөт.
Азапты кайдан деп билип болобу.
Байды чоң сүйлөткөн, короодогу койлору.
Күндү бузган ала булут, элди бузган ушакчы чуут.
Элди да үйрөт, элден да үйрөн.
Тулпардын бир туягы кем.
Коңшунун ити коншуну тиштебейт.
Көлдү бороон толкутат, элди эси жок толкутат.
Дыйкан өгүздөй күчүн берсе, жер инектей сүтүн берет.
Сак болсоң, ишиң ирээттүү болот.
Жаман айгак жанына тартат.
Суу өз тереңин табат.
Ашыкканга лаппай табылбайт.
Эркелээриң болбосо эмшийгениң не пайда.
Көп жойлогон түлкү капканга түшпөй койбойт.
Мен көргөнмүн чанганды, бой көтөргөн дардаңды.
Союл камдаганга — токмок көтөр.
Уялбаган буюрбагандан ичет.
Кудай сактаган токтуну бөрүжебейт.
Эр өлтүрүп, эриш бузганым жок.
Көптү көргөндөн сөз оку, көөнөрбөс кылып бөз току.
Адамдын көркү — бөз, көңүлү — эки ооз сөз.
Күлүктү таптайт саяпкер, сүрөөгө алат талапкер.
Карыга аш тийсе, жашка иш тиет.
Жакшынын иши да, сөзү да элге пайда, жаманда андай сапат кайда.
Абийири мүлдө төгүлсө, эл караган оңоорбу.
Катын бузулганда каада урайт.
Мээнет болбой, дөөлөт болбойт.
Колуңдан келип турганда бөйпөңдөп, бак тайган күнү баса берген киши дос болбойт.
Карып калган бээден кайгуулга минер ат туулбас.
Душманың суу берсе, досундай көр.
Ийри тумшуктун ырысы кайыптан.
Суудан өткөнчө энемди берейин, суудан өткөн соң эмнемди берейин.
Бар болсо — ташыба, жок болсо — шашпа.
Колуңда болсо жакын көп.
Атайлап кошчуң болбосо, жүгөнүң алып, атка бар.
Мейманга аш кой, эки колун бош кой.
Жакшы көргөн досуңдун, атын албай, тайын ал.
Кулактууга кеп айтса, кулагынын кашында, кулаксызга кеп айтса, куу бакырдын башында.
Таздын темир тарагы бар, кемпирдин берекелүүтамагы бар.
Даракты жер көгөртөт, адамды эл көгөртөт.
Сөзү суук адам, баш бербеген торпокко окшош.
Тандап алган катының тайлак минип олтурат, көрүп алган катының көсөө минип отурат.
Эрдин күчүн эл сынайт.
Саралалуу көп жылкы булактан келип суу ичсе, булактын чери жазылат.
Дени тазанын деми таза.
Айбашы думанадан үмүт кылат (же үмүт этет).
Бүркүт салсаң, алтайдын кызыл түлкүсүн киесиң.
Арык — семирет, ач — тоюнат.
Алыстагы туугандан жакындагы коңшу артык.
Токумдай тоосу жок, кемегедей коосу жок.
Ырысы жоктун этегине буудай салса төгүлөт.
Билимдүүнүн түнү — күн, билимсиздин күнү — түн.
Ай десе аркы жок, күн десе көркү жок.
Аткан ок таштан кайтпас, аттанган элчи жолдон кайтпас.
Талант тартынчаак болот.
Баатырды көрсөң кыдыр тут, букара көрсөң кадыр тут.
Берген баатыр эмес, алган баатыр.
Уйдун кыркы кыр ашырбайт.
Жалгыздык жалдыратат.
Түшү оңолгондун иши оңолот.
Үйдөгү ток кыз ашка барам деп ыйлайт, аштагы ач кыз үйгө барам деп ыйлайт.
Ойдо — эгин, тоодо — токой.
Сурап бергенче, уруп бер.
Бөрүнүн эки көзүууда.
Жакшы — жаман тизгиндеш.
Аттууну жөө демитет, эрди (кемпай) катын кемитет.
Жерге чачылган кык, тогуз жылы пайдасын тийгизет.
Түгөнбөгөн дүйнөдөн түркүн — түркүн эр өткөн (же түрдүү — түрдүүжер өткөн).
Улуксуң — кыласың.
Куурдактын акесин төө сойгондо көрөрсүң.
Ач карышкыр — ток күсөйт, ток карышкыр — кан күсөйт.
Изденип калсаң — табасың, көздөп калсаң — аласың.
Тоодо кийгенин тойдо да киет.
Өлүм — бардын малын чачат, жоктун абийирин ачат.
Айлыңды коюп, алыңды бил, өзгөнү коюп, өзүңдү бил.
Котур төө чычырканакка сөйкөнсө, кычуусу канат.
Баркыңды билбегенге барба.
Теңине албагандын жанына жолобо.
Көз учу менен көздөбө, зыян болот көзүңө, тил учунан сүйлөбө, зыяны келет өзүңө.
Кары түлкү капканга түшпөйт.
Ат оонаган жерде түк калат, айран төгүлгөн жерде жук калат.
Отунду жаккан билет, малды баккан билет.
Аз сүйлөсөң, элиңе жагасың, көп сүйлөсөң бир балээге каласың.
Алтын менен күмүштү, зергер үчүн жараткан, аркар менен кулжаны, мерген үчүн жараткан.
Теке болсо мейли, сүт берсе болду.
Арыган ат семирчи, ачыган курсак тоюнчу.
Колунан иш, тилинен сөз качып кутулбайт.
Чымчык өзүн жан ойлойт, чырпык өзүн тал ойлойт.
Адамдын мыктысы — жөнөкөйлүк.
Сабаттуу күн сымак, сабатсыз түн сымак.
Бычак берсең — кындап бер, кындап берсең — чындап бер.
Болоору болду, боёсу канды.
Жабуу, жабуу дебеңер, жайсыздан айгыр салбаңар.
Калкынан азган кор экен, элдүүнүн баары эр экен, элинен азган жигитке эртелеп өлүм эп экен.
Аса — карыбайт, алтын — чирибейт.
Ит жыйыны бирикпейт.
Чөгөлөп жашаганча, тике жүрүп жан ташта.
Ит жакшысын чык дебейт.
Чөптү кор көрсөң (же чөптү кордосоң) — көзгө зыян, тишти кордосоң — сөзгө зыян.
Мылтык менен окууга карылык жок.
Аялдын азабы көп, түйшүгү түмөн.
Чач Тарачтын баласы, устара, кайрак кеп салат.
Тегирмендин барасы жүгүрсө, ташы талкаланууга макул.
Шалтуруктун шайы жок, камдуунун алы көп.
Эр болсоң эрдигиңди элге көрсөт, арык чапсаң күчүңдү жерге көрсөт.
Дарт келгенде — дарман кетет, дарт кеткенде — уйку келет.
Жатаарда көп ичкен, жаман түш көрөт.
Аттууга жөө жете албайт, экөөнө бирөө баталбайт, эки ат минген кеч калбайт.
Үйрөнгөнүң байлыктан артык.
Мыйзамды түртсө солк этпес, атса ок өтпөс болот.
Сабасына карай — бишкеги, сакалына карай — искеги.
Пенде болмок бир жылда, ажы болмок кырк жылда.
Эрдин ичине ээр токумчан ат батат, катындын ичине кара башыл киши батат.
Жердин кулагы жети кат.
Ит менен жеген аш кустурбай койбойт.
Жеңең билди дегенче, жер жүзү укту десеңчи.
Жапалак менен ташты урса да, жапалак өлөт.
Башканы танса да, токочту танбайт.
Ак сөз ак (калыс) жолго чыгат, кара сөз баткакка жыгат.
Бийлик бар жерде кулдук бар.
Устанын уусун билгенче, темирдин суусун бил.
Кеч калар ишке кар жаайт.
Берсеңжебейт (ичпейт, албайт), бекитсең койбойт.
Бөрү этектен, жоо жакадан алганда (жакалап келатканда).
Байгамбар жашка барганда сууктан кач, ысыкка шаш.
Эстүү киши — элим дейт, эл жактаган жеңилбейт.
Жыландын териси — кооз, тиши — уу.
Билим болбой, илим болбойт.
Айткандын оозу жаман, ыйлагандын көзүжаман.
Билимдин кени китепте.
Ырчы менен думананын жүрбөгөн жери жок.
Жерин сүйбөс эл болбойт, элин сүйбөс эр болбойт.
Санаасы жок - уйкучул, акылы (же ары) жок — күлкүчүл.
Өтүгүң майрык болгон соң, жериң түз болбосо койсун.
Мурун туулуп кеч калды, мурунтугун сүйрөп бош калды.
Болсоң болоттой бол.
Отуз уулум болгуча, оосурак чалым болсочу.
Журттун ынтымагына балта чапкан бузукуну журт алдында мууздайт.
Жамандын тонун кийсең, тойдо доолайт.
Эрди этегинен, нарды буйласынан кармайт.
Өзү чоктойдун — сөзү октой.
Кызмат — колдун кири.
Эриңе ишенгенче эки улагыңа ишен.
Сөзгө сөлтөк, кепке кемтик кылдың го.
Бирөө жете албай жүрсө, бирөө кете албай жүрөт, бирөө өлүп жатса, бирөө күлүп жатат.
Өз кол — алтын билерик.
Бозмоштуу жерде бото өлбөйт.
Тар жерде табышкан, кең жерде келишет.
Адамдын көркү — адилеттүүлүктө, жигиттин көркү — адептүүлүктө.
Өтүгүң жаман болсо бутуңдун шору, турмушун жаман болсо жанындын шору.
Бир күн укмуш укпаса, кулак керең болот.
Аласа — арстан, бересе — чычкан.
Бирөөгө кор бала, бирөөгө зар бала.
Эчки эгизди тууйт, ит сегизди тууйт, жолборс бирди тууйт, бир жолборс миң иттин жолун бууйт.
Жебесе да — бөрүнүн оозу кандуу.
Иттин ичине сары май жакпайт.
Миң карганы бир таш учурат.
Эки аяктуу адам түгүл, төрт аяктуу мал аксайт.
Тарбиянын кени мектепте.
Кыян өзүн сел ойлойт, коркок өзүн эр ойлойт.
Шеги бар — шектенет.
Өзүмдү өзүм билем, өтүгүмдү төргө илем.
Атың жакшы болсо — жолдун ыраагы, уулуң жакшы болсо — көңүл жыргалы.
Асмандагы шумкардан колдогу турумтай артык.
Элдүүжерде элек бар.
Жоого жаныңды берсең да, сырыңды бербе.
Жакшылыкка жакшылык — ар адамдын башында, жамандыкка жакшылык — эр адамдын башында.
Аттууга тайлуу жетем дейт, тайлуудан төөлүү ашам дейт.
Кайраты бар кишинин, берекети бар ишинин.
Кыз Кырымга (Крым) жеткизет, уул Урумга (Үрүмчү) жеткизет.
Куш төрөсү — буудайык, ит төрөсү — кумайык.
Аңыр өзүн куш ойлойт, ар ким өзүн киши ойлойт.
Чымынды төө кылып көрсөтөт.
Көп тыңдаган аз сүйлөйт.
Бөрү карысын жектейт.
Ата-энесине акаарат кылганды ташбараң кылат, шарият деп законун табат.
Калп — адамдын сөзүн иритет, кайгы — адамдын өзүн чиритет.
Карганын жашын, кишинин ичин билиш кыйын.
Тоодой караны томуктай ак жеңет.
Ашыккан кыз эрге жетпейт, эрге жетсе (этек жеңи) жерге жетпейт.
Жамандык жерге жатпайт, жакшылык ичке батпайт.
Жүрөгүм күйгүчө, билегим күйсүн.
Эр азамат өлсө, Чубактын кунун куугандай куу.
Кыйнаган да тил, сыйлаган да тил.
Акмакты өзүнөн түшүнбөй, элден түшүн.
Аттууга жөө жете албайт, экөөнө бирөө бата албайт.
Жакшы таап айтат, жаман каап айтат.
Шордууга бакыт алыс, кырсык жакын.
Бир көргөн — билиш, эки көргөн — тааныш, үчүнчү көргөн — тууган.
Жаңгакты чак, жаныңды бак.
Калп сөз — жандын душманы.
Жан кыйналбай жан чыкпайт.
Таанысаң Тынаймын, тааныбасаң Кудаймын.
Жүйөөлүү сөз жүлүнгө тиет.
Жоо аяган — жаралуу, эри өлгөн катын — каралуу.
Кадырман болсо зайыбың, картайса да кызга тең.
Жаштык менен ден соолуктун кадыры карыганда билинет.
Базарлуу жоо менен байкуш уул кармашат.
Жаман инек — музоочул, жаман катын — төркүнчүл.
Колго түшкөн коёнду, коё берген болобу.
Мал байдыкы, жан кудайдыкы.
Молдонун өзү тойсо да, көзү тойбойт.
Кашкулак семиз — карта жок, катын чечен, акыл жок.
Үйүндө ыракаты жоктун, талаада кош баракаты бар.
Конок конгон жеринде оор, таш түшкөн жеринде оор.
Жолоочунун бай экенин ким билет, кул экенин ким билет.
Эркек опкогу үй толтурат, аял опкогу үй түгөтөт.
Амалкөйдү ашынам дебе, ач көз байды кошунам дебе.
Терс угулган сөздүн жообу да терс.
Өнөрүң болсо өргө чап, кор кылбай алтын жанды бак.
Көлүнөн безген каз оңбос, элинен безген эр оңбос.
Тил билги жүйөөкөч кол ийиктен элпек.
Тиккен бак өнбөй калбайт, эр жигит жакшылыкты көрбөй калбайт.
Мышык гөшкө (майга) жетпей сасык дейт.
Келиндин бетин ким ачса ошол ысык.
Бир ооз сөз жүрөк жаралайт, бир ооз сөз абийиркаралайт.
Кары жаш болбойт, баш таш болбойт.
Жамандын колуна дес тийсе оңдурбайт.
Түндөгү түлкү — бүгүнкү күлкү.
Жумуру башта нелер жок.
Молдо молдого кас болот, молдо өлсө моло таш болот.
Бир чайнасаң май чайна, былчылдасын (чылпылдасын) оозуңда, бирди минсең жорго мин, кылтылдасын астыңда.
Жети өлчөп бир кес.
Музоосунда сүздүргөн өгүз болгондо да коркот.
Кеперез ичсең кепиниңди даярдап кой.
Талаптанбай муратка жетпейт.
Ит жандаган сууга кетет, эр жандаган муратка жетет.
Таяк — тайга, тай — атка жеткирет.
Жолдон чыксаң да, көптөн чыкпа.
Азаматтын жакшысы (белгиси), азыраак сүйлөп, көп тыңшайт.
Ачуунун даамын татпаган таттуунун даамын биле албайт.
Эмгегине карай өнмөгү.
Меймандын өзүн бакпай, атын бак.
Айдайкелден алтоо өлдү, көрөкелден көп өлдү.
Алтай менен Култайга, жалчы жүрдүм бир тайга.
Өзүң адам болгон соң, өлбөсүңдү билген соң, кайда барсаң анда бар.
Орундуу сүйлөгөндүн ооматы кетпейт.
Качып кетсең, чачып (шашып) кет.
Сарттын аты жемкор болсо, дорбоону тешет.
Акыл — деңизден терең, билим — тоодон бийик.
Бул жөргөмүштүн жөтөлгөнүн билген неме, бул бүргөнү такалап минген неме.
Мингениң айгыр, жатып да кайгыр, туруп да кайгыр.
Тоонун түбү — бек болоор, жоонун түбү — эл болоор.
Ит менен ойносоң үрөсүн, бала менен ойносоң — күлөсүң.
Жеткен — кесек менен, жетпеген — тезек менен.
Ыңырчагы ырдагандын, келини (керегеси) кердейт.
Карысаң, мендей бол, өлсөң кара жердей бол.
Же ойногон оюн жок, же мүлжүгөн моюн жок.
Калпты чындай айтса, чындык чычая качат.
Оорулууга жардам берсең эсели эсинен кетпейт.
Эркектин көй сойгону, аялдын сайма сайганы менен тең.
Жакшы уктагың келсе, жатаарда тое ичпе, болбосту ойлонуп капага түшпө.
Кечинде күн кызарса, келиниң эркек төрөгөндөй сүйүн, эртең менен күн кызарса, элиңе жоо тийгендей күйүн.
Калган ишти кар басат.
Карысы жоктун ырысы жок.
Жакшы катын — капкалуу шаар, жаман катын — ичи толтура заар.
Берерге бешөө чыкпаса, аларга алтоо чыгат.
Ат минбеген ат минсе — чаба-чаба өлтүрөт, тон кийбеген тон кийсе — кага-кага бүтүрөт.
Башыңы ким сыласа машаягың ошо, маңдайыңда (жаныңда) ким отурса, сүйгөнүң да (же сулууң да) ошол.
Кеп салбагын маңызга, кейбир кылат башыңды.
Ач кайгысын ток билбейт, жок кадырын бар билбейт.
Башты балта чабат, жылкыны маңка бузат.
Жар башында жапалак, жапалак көрсөң атып өт, жаманды көрсөң качып өт.
Жуурат төгүлсө, жугу калат.
Дааналык менен кыскалык — сөздүн көркү.
Жаман (же жалгыз) аттуу жарышчаак, жаман тондуу күрөшчөөк.
Айрылгысы келген тамыр, ээрдин алдыңкы кашын сурайт.
Коркок чындап корксо, өз кулагынан өзү коркот имиш.
Шак мөмөлөгөн сайын ийилет.
Жакшы катын жарым ырыс, жаман катын күндө уруш.
Кембагал байдан кем эмес, бир айыбы малы жок.
Бозо болгондуку, токоч тойгондуку.
Ачкаңда жеген куйрукту, тойгонуңда унутпа.
Карышкыр бирди жебейт, миңди кырат.
Мурун болбосо, эки көз бир — бирине өч болмок.
Берекенин баары жерде калган эмеспи, жер дүйнөнүн туткасы элде калган эмеспи.
Кан жардыгы эки болбойт.
Кайда барсаң да, казандын кулагы төртөө.
Жалпылап көтөргөн жүк жеңил.
Адамдын ким экенин билгиң келсе, кебин шашпай тыңшап көр.
Аталашым аттан түш, энелешим ээрге мин.
Ойчул ойлогуча, тобокелчил үйүнө барат.
Мейманыңды бакпай, атын бак.
Дарт эренди мүңкүрөтөт (үшкүртөт).
Жамандан жазган, нттен иймен, элиңди сүй.
Оору эмгектен качат, эмгек көңүлдү ачат.
Туулган жердин суусу — мүрөк, кызы — чүрөк.
Курч кетилет, чарыкка кармаса жетилет.
Тулпарга минген турчу эмес, тууганга жетпей тынчу эмес.
Түлкү өз куйругун күбө тартат.
Адамдын иши, жемиштин мөмөсү.
Жамандашпа турасың, жаакташпа — тунасың.
Кыргыздын шорпосу кырк жылда ооз күйгүзөт.
Жаманга барсаң (түшсөң) убайым менен карыйсың.
Көбүнө шүгүр, азына канаат кыл.
Чегирткеден корккон эгин экпейт.
Айран ичкен — кутулуптур, челек жалаган — тутулуптур.
Кайдан дешке болобу, кайыгып келчү кырсыкты.
Өз тууганын кор көргөн, ашуу таппай белде өлөт, кечүү таппай сууда өлөт.
Мекендин кадыры башка жерде билинет.
Көп душманың болсо, көз ирмебес эр болгун.
болот, каарына алганда жайдын күнү жут болот.
Башы барга май токтойт.
Иштеги темир чирибейт.
Ашым калса калсын, ишим калбасын.
Акыл оошот, ырыс жугушат.
Жаш жыгачка куу жыгач сүйөнүп өсөт.
Өлсө өкүрүк, өлбөсө кыйкырык.
Күч атасын тааныбайт.
Уулуң өссө уяттуу, кызы кылыктуу менен айыл кон.
Кыраан учаарында, күлүк чуркаарында сынына чыгат.
Жаман иттин аты «Бөрү — басар».
Башың ооруса бакшы изде, жаның ооруса жакшы изде.
Жаман жаңдаса «жаңдайт» дейт, акыл айтса «алдайт» дейт.
Билерман болсо иниси, бийлейт экен агасын.
Ач кекирет, ток — секирет.
Доско берип турсаң жакшы, бербей калган күнү бергенин кайта доолайт.
Жүргөнүмдүжел билет, коногумду сай билет.
Сый көрөм десен сыйлай бил.
Балалуу үй — күлкүнүн куту, баласыз үй — кубанычтын жуту.
Азды билбеген, көптү да билбейт.
Коркокко кырга чыккан жалгыз тал жоо көрүнөт.
Канчалык жаман болсо да, алганыңдан сүрдөйсүң.
Бирди аяган миңдин убалына калат.
Миңин айтпай, бирин айт, чөп санабай, гүлүн айт.
Бейиштин ашын көрмөк бар, жемек жок.
Кырчаңгынын таскагы кызыганда чыгат.
Билгенди айтуудан тартынба.
Эрди-катын — эриш — аркак.
Жолоочуң кечиксе — сүйүн, жортуулчуң кечиксе — күйүн.
Арыкмын деп оозуңду ырсыйта берген менен болобу.
Жамандыгыбыз болбосо, жаштыгыбыз калган жок.
Ала табак бай жаман, суу акпаган сай жаман.
Баардык жигит кыз тандайт, бактылуу жигит уз тандайт.
Көчкүдөн сагызган гана кутулуптур.
Ак шумкарга ителги, табы менен теңелет.
Арык да болсо, семизге баала, аз да болсо, көпкө баала.
Сабагы жаман жемиштин даны да жаман.
Жакшы ишке келет, жаман ашка келет.
Кайыры жок байдан кач, паанасы жок сайдан кач.
Эл эмне болсо, сен да ошо болосуң.
Шакылдаган катынды — кыз бергенде (эл көчкөндө же үй чечкенде) көрөрмүн, бакылдаган текени — суу кечкенде көрөрмүн.
Дайрадан чыгып, көлчүккө чөгүптүр.
Кемин кийгенден түңүлбө, кементай кийгенден түңүл.
Кырсыкты «кайдан» деп болобу? Кырсыкты «кайдан» десе болбойт.
Ашыккан аштан куру калат.
Сөөк (тууган) кайрылат, дос айрылат.
Сөз доодон да, жоодон да куткарат.
Эки дөө кагылышса, орто жерде кара чымын кырылат.
Атаң этин оордобойт, султан сөөгүн кордобойт.
Жакшыдан пайда тийбейби — эки таалай төп болсо, жамандан пайда тийбейби — өз курсагы ток болсо.
Качагандын кесири, жуушаганга тиет.
Эр жигитти эл ичинде сынаба, эл четинде сына, канжыгадан баш чечишкен, карыдан кан кечишкен жоо бетинде сына.
Аңдабаган төө көрбөйт.
Элине арка болчу уул эки миздүү шап канжар.
Наны жок чай курусун кайыры жок бай курусун.
Басмайылдын батканын ээси билбей ат билет, эр жигиттин кадырын агайын билбей жат билет.
Айткан акылдуу болсо, уккан уйкудан безет.
Сопунун көөнү азанда, соргоктун көөнү казанда.
Ат чапкан киши — талапкер, аш берген киши — күнөөкөр.
Көп алгың келсе, көп иште.
Жаманга сый жарашпайт.
Көлчүк өзүн көл ойлойт.
Уй сойсоң үч күн үйүңө жолобо, жылкы сойсоң, жети күн үйүңөн чыкпа.
Жакшы келсе — кут, жаман келсе — жут.
Элиңде жаманың болсо — эрмегиң ошол.
Балалуунун багы бар, баласыздын жүрөгүндө муңу бар.
Ат сыйлаган азамат жөө баспайт, эр сыйлаган катын эшикте калбайт.
Иштесең көл болот, иштебесең чөл болот.
Чакырылбаган конок шыпырылбаган жерге отурат.
Малдуунун өңүжарык, малсыздын өңүчарык.
Жайын билген — темирди үзөт.
Эти тургай табагым жок.
Кымынды үйдөй, кылды тоодой көрсөтөт.
Жарактуу күнү жоо келбейт.
Ыргайдан катуу шиш болбойт, кебептен ширин көш болбойт.
Ата-энеге баланын алалыгы жок.
Үшүгөнгө от жактырба.
Миң уккандан, бир көргөн артык.
Койду ала кыркса, жүндүн берекеси болбойт.
Ар ким бары менен базардайт.
Тешик (же көздүү) мончок жерде калбайт.
Калп адамдын сөзүн иритет, кайгы адамдын өзүн чиритет.
Жалкоого шылтоо көп.
Бай даңкы менен, кедей күчү менен жашайт.
Жакшыны мээнет чырмаса, жакыны менен кас болот.
Мал баласы туулганда жерди карайт, куш баласы туулганда көктү карайт.
Бар — барын айтат, жок — зарын айтат.
Эч оокатың болбосо, эгин айдап, жерин чап.
Арстандай күчүң болсо, түлкүдөй куулукту үйрөн.
Чаппаса билекте калат, айтпаса жүрөктө калат.
Иши жоктун — ашы жок.
Жамандын жаны таттуу, жай табаары көр.
Эки тентек элге сыйбайт.
Бирөөнүн — өзү сыйлуу, бирөөнүн — сөзү сыйлуу.
Тамашанын таттуусу, таң атканда билинет.
Жакшы аял үйдүн жайсаңы, жаман аял үйдүн шайтаны.
Жардынын бокчосуна коёндун кулагы батпайт.
Ач тоюнат, арык семирет.
Эрикпей кезген жолоочу эшек менен Мекеге барат, зерикпей иштеген бакыр ийне менен кудук казат.
Жакшы катын — ырыс, жаман катын — уруш.
Куру убададан курсак тойбойт.
Калыс канда, кайын жок, туура канда, тууган жок.
Канжыгалуу кара сеңсел — алгыр кырааны, калкка туу, баатыр чеңгел — адам кырааны.
Адал эмгек элге жеткирет, арамдык элден кетирет.
Сөзү аздын иши аз.
Токол эчки мүйүз сураймын деп, кулагынан ажыраптыр (айрылыптыр).
Жаман, жайын айтам деп, баарын айтат.
Илим албай — мактанба, өнөрлүү болбой — баптанба.
Башын аманда малың түгөлдө.
Чечекейи чет болот, чеч кап менен топ болот.
Акмак өлүп коркутат, адам таарынып чоочутат.
Ит күлүгүн түлкү сүйбөйт, ичи ооруган күлкү сүйбөйт.
Байлыктан көрө биримдик артык.
Тилиң тишиңе күбө.
Адамды алыстан тааныш (байкаш) кыйын.
Балдарыбыз — биздин келечегибиз.
Чоң дарыянын акканы жай, нускалуу адамдын сүйлөгөнү жай.
Эл - ырыстын киндиги, эр - ырыстын коргону.
Ушакчыны жолотпогун жаныңа, сырыңды жайып салат баарына.
Касапчыга мал кайгы, кара эчкиге жан кайгы.
Коноктун атасын эт өлтүрүптүр, чечектин атасын бит өлтүрүптүр.
Ай катаалы — айда жаайт.
Ооздон кан чыкса да, душманга ырыңды ырдаба.
Сугатчынын аты сууда өлөт.
Эси жок элчи эки элди бузат.
Карга, каркылдап учуп, каз болбойт.
Көзсүз күнүң өтөөр, элсиз күнүң өтпөс.
Кичине жалкоолук чоң жалкоолукка жеткирет.
Жойпу дос ишке жарабайт, мыкты күчүн аябайт.
Жаман катын чыккан жерин төркүнсүйт.
Учаар кушка бир канат.
Адам кааласа таштан суу, такырдан гүл чыгарат.
Коркок иттин капканынан үргөнү катуу.
Кагылыштан кан өлөт, калаа бузулат, эрегиштен эр өлөт, эриш бузулат, өчөштүктөн өрт чыгат, эл бузулат.
Аңдышкан эл болбойт, эсептешкен коңшу болбойт.
Өзөнгө өзөн кошулса — дарыя.
Келе деген доом жок болсо, ыңк эткен (онтогон) ооруң жок болсо, башкы бакыт ошол да.
Эт этиме тийген катыныма баркым жок.
Аппак карда көп жүрсөң, көзүң бир күн карыгат.
Эчки өлөөрүндө сүзөнөөк.
Өз башын аябаган, киши башын далдал кылат, өз бетин аябаган, киши бетин чиедей кылат.
Көпкөндүн көчүгүнөн чыгат.
Ат жашарып кунан болбойт, эр (адам) жашарып улан болбойт.
Отун албаганга от жактырба.
Конок койдон жоош, май берсе жейт, суу берсе ичет.
Элге кызмат эткениң, улуу урматка жеткениң.
Күрөккө бок жокпу бок табылат.
Бай болом деп шашылганың — кедейликке ашыкканың.
Жардынын ую жылда кысыр.
Сунса кол узарбайт, жумулса көз ачылбайт.
Аярлап сүйлөгөн кишинин амалы көп.
Ат, аттан кийин жат.
Жашчылык өзү — чөп гүлү, жайдын жамгыр өткүнү.
Жегениңдин наркы бар.
Эртеден кечке тартактап, тактай тилген эки акмак.
Бирде манап, бирде кул — пикири жок бир эргул.
Кичүүсүндө салам жок, улуусунда алик жок.
Атаңа эмне кылсаң, балаңдан ошону көрөсүң.
Жаңы жардын жалыны күчтүү.
Жаманда достук жок, жакшыда кастык жок.
Эт жебеген куш болбойт, эки жакшы туш болбойт, эки жакшы туш болсо, чамгарагы ыш болбойт.
Сөзү менен байыткан, колу менен жарытпайт.
Энеси болушчаактын кызы ыйлаак, атасы болушчаактын уулу урушчаак.
Эне — тоодогу булак, бала — чөлдөгү кулан.
Оору — өмүр бычагы, орой сөз — көңүл бычагы.
Чырпыгы сынса талыңдын — чынар болбойт ал кайтып, өткөн өмүр, качкан куш — колуңа келбейт ал кайтып.
Жыландан сыр сураса, чаяндан калыс кылат.
Жалгыз кол түйүн чечпейт.
Мууздап бергенди — жиреген оңой.
Орозо кармоо — оокатсыздын иши.
Конокко аш кой, эки колун бош кой.
Тили шогураактын — батымы жогураак.
Адамдын мөмөсү бала.
Кыздын эркеси — биттин сиркеси.
Аталаштан алтоо болгончо, энелештен экөө бол.
Жакшы ата алысты жакын кылат.
Көңүл картайбайт, көз картаят.
Уятсыз уул — урматсыз жээн болор.
Момундун ишин теңир мактайт.
Бөрүжарды кузгун тойду.
Үмүттүн түпкү чеги жакшылык.
Бетим жаман болсо да, ниетим жакшы.
Козусунда сүткө тойбогон, токтусунда түрткүсүн койбойт.
Ойношчул катындан шылдыңчыл уул туулат.
Бир төөнүн эки өркөчү, бири кетсе экинчисинин күчүжок.
Отуз тиштен (ооздон) чыккан сөз, отуз уруу элге тарайт.
Ачуу душман, акыл дос.
Заманына карай күлкү, тоосуна карай түлкү.
Жылкыңа карап ышкыр.
Окуу — билим азыгы, билим — ырыс азыгы.
Шектенүү — шерттешкен достукту бузат.
Бир коркоктун кесири миңге тиет.
Ат жаманы азаматты кор кылат.
Ачык ооздун душманы көп.
Теке — турукка, азамат — урукка.
Бир карасаң — камчы сап, бир карасаң — ийнелик.
Уйга ком, төөгө чом.
Ушакчы — ушакчы эмес, ушакты уккан — ушакчы.
Бөрүчү бүркүт өлүүчү.
Тең теңин тапса, деңиздей чалкып жашайт.
Эр кармаган эмгегинен кутулат.
Соргок — суусак, долу — ыйлаак, ырысы жок — таарынчаак.
Эптүү сүйлөп чөгөлөсө, кулдук кылып баш ургун.
Куру кайгыдан пайда чыкпас, кайгыңды кайгы экен деп эч ким укпас.
Көп бергендин көөнү билет, аз бергендин өзү билет.
Болду дегенден «болот — болот» деген кызык.
Жабышсаң оролосуң, жаңылсаң жоголосуң.
Эски мечитке — күкүк азанчы, эси кеткен адамга — эшек азанчы.
Эр уйкусу — куш уйкусу.
Кара десе кузгундай, жору десе адамдай.
Жалгыз болсоң жакшынын жөрөлгөсүжаныңда болсун.
Көйрөң ат минсе чабат.
Бака сийсе — көлгө сеп, жамгыр жааса — жерге сеп.
Куу алган кушка сын жок.
Бышпастан мурда бышырдың, күйбөйстөн мурда күйгүздүң.
Жети күндүк жаандан, желип өткөн суу жакшы.
Жандоочусу жакшы болсо, уулуңа кийик аттырат.
Бирөөнүн айдап жүргөн малы бар; бирөөнүн ат көтөргүс даны бар.
Учкан кушту кармоого болот, айткан сөздү кармоого болбойт.
Кыйшык болсо да көз жакшы, сокур болсо да уз жакшы.
Коёнду кубалай берсе баатыр боло баштайт.
Жоктон көрө жогору.
Жаман кыздын сөздөрү, көк желкеге ургандай.
Жамандык жолго баспагын — кырсык тилеп аласың, досуңа чуңкур казбагын — өзүң түшүп каласың.
Кою көптүн ою көп.
Кадырды билген кара аяк.
Эшик ачык болсо да сурап кир.
Эмгексиз тапкан мал эсепсиз кетет.
Өөн бириксе тон болбойт, ынтымак болбой эл болбойт.
Аял жакшы — эр жакшы.
Тарбия — баасыз байлык.
Жуталаң жылы ит семиз, тумоолуу жылы молдо семиз.
Чындыкты жарадар кылууга болот, бирок аны өлтүрө албайсың.
Эки кырчаңгы бир токойдон табышат.
Китепсиз дүйнө — жапайылардын дүйнөсү.
Эр — зайыптын экинчи кудайы.
Жаш — күчү менен, кары — акылы менен.
Бирөөнүн өлүмүн тилегенче, өзүңдүн өмүрүңдү тиле.
Көп каз башсыз учпайт.
Калган көңүл — чыккан жан.
Адамдын башкы милдети — ыймандуулук.
Мурдуңа ченеп бышкыр, жылкыңа каран ышкыр.
Алгайынан чалгайы көп.
Бакыт оросо, дос торойт.
Кебек жеген ат байгеде чыкпайт.
Согумуң чүйгүн болсо, ичиңе сакта.
Алыс жерден куда күтсөң — артынчактап аш келер, жакын жерден куда күтсөң — түрдүү ушак сөз келер.
Көп — коркутат, терең — батырат.
Кыргызда — айран көп, оруста — майрам көп.
Көргө — көрсөтпө, керге — угузба.
Башыңа иш түшсө, төбөң менен кудук казаарсың.
Өлгөн тирилбейт, өчкөн жанбайт.
Шок болсоң жок болоорсуң.
Окуу — бул эмгек, эмгекчил болсоң — алга барасың, эмгексиз болсоң — артта каласың.
Бастырганды билбеген жолду бузат, башкарганды билбеген элди бузат.
Коркокко кош көрүнөт.
Төөнү сел алса, эчкини асмандан көр.
Ашына жараша табагы, ишине жараша тамагы.
Базардын алысы жок сатаары болсо, падышанын калысы жок таажысы болсо.
Күлүккө күн салгыча, байталга бак берсин.
Жакшылыктын жолу узун, ыймандуулуктун колу узун.
Бир кезде биз да бөрү элек, тайлак басып жээр элек.
Кыялдуу короо, кооз бак, эмгекчил эрдин колунан.
Бай баласы кубанаар койдон тууган эгизге, арамзалар көз салаар — жылкыдагы семизге.
Тоту жүнү менен, булбул үнү менен (даңктанат).
Адамдын адамкерчилиги, ачуусу келгенде билинет.
Өнөрлүүгө өрү — кыры баары бир, балбанга оңу — солу баары бир.
Аюудан — аюу, бөрүдөн — бөрү. Ат казыгын айланат.
Ырыс жугушат, билим (же акыл) оошот.
Жакшынын жарыгы жалпыга тиет.
Бегиңе жеткиче белиңди сындырам.
Сөөмдүжакын, карышты алыс көрбө.
Эрте турган адамдын насибеси (насип) артык.
Айбандан түңүлсөң түңүл — адамдан түңүлбө.
Өз эмгегиң көзгө көрүнбөйт, жалкоо элден бөлүнбөйт.
Конок бар жерде береке бар.
Тери тондун ичинде тердесин жигит, өлбөсүн.
Ууру: «койдум» — дебейт, молдо (бөрү) «тойдум» — дебейт.
Азуулууга — бар заман, бечарага — зар заман.
Билимдүү билимин берет, акылдуу акылын берет.
Таздын бити саналуу.
Үйрөнүү үчүн жаша, жашоо үчүн үйрөн.
Дендин сагы жакшы, пейилдин агы жакшы.
Бака баштуу эркекке алтын баштуу ургаачы эби менен тең болот.
Үйдүн көркү — аялда.
Эрди кудай урарда элүүсүндө жаш болот.
Булуттан чыккан — күн ачуу, жамандан чыккан — сөз ачуу.
Суу менен ойнобо, жай күнүнө ишенбе.
Конок конокту сүйбөйт, үй ээси баарын сүйбөйт.
Бузукунун үйү күйсүн.
Ичкени — ирим, жегени — желим, сарсанаа баскан адамдын.
Саргара жортсоң, кызара бөртөрсүң.
Оору калса да, адат калбайт.
Күн жаз, эт аз.
Эп көргөндү эп көр, жек көргөндү жек көр.
Жамгыр болбой дан болбойт, тегирмен болбой нан болбойт.
Жем талашып боктон өлбөй, эл талашып октон өлгөн жакшы.
Тунук суу кысыктан жол табат.
Аш көп болсо, кедей ток.
Уядан эмне көрсө, учканда ошону жасайт.
Кыз — башка үйдүн жарыгы.
Туулбаган — өлбөйт.
Акылы жок ойлонгуча, акылдуу карап турмак беле.
Көлдү көрбөгөн көлчүккө таңыркайт.
Айдын жарымы — жарык, жарымы — караңгы.
Жумуру башка бир өлүм, эрте — кечи баары бир.
Ынтымаксыз атадан алтоо болсоң — оңбоссуң.
Булут минип, муз бүркүп, сен да өтөрсүң дүйнөдөн.
Жардынын жаны кыйналат, байдын малы кыйналат.
Айт десе алдыңа түшкөн, «ойт» десе эбиңе көнөт.
Үйүндө кашык (бир ууртам) айраны жок уулунун аты Жууратбек, мойнунда жалгыз мончогу жок кызынын аты Шурубу.
Ашуудан көрбөй, торпудан көрдүм.
Өсөр — өзүн сыйлайт, өспөс — жатын сыйлайт.
Жалчы жумшаган жарыбайт, кул жумшаган куунабайт.
Бажа бажаны көрсө башы кычышат.
Байталым, жаның үчүн жорголоорсуң.
Жокчулук таштан да катуу, оорулук зындандан да оор.
Ынтымактуу атадан алтоо болсоң — жолборссуң.
Айланайын кудайга, сен эмес, ак эшен келген буудайга.
Кырсык — каш — кабактын ортосунда.
Жол үстүндө жоокер тыныкпайт.
Ачылган кабак жакшылык көрөт, бүркөлгөн кабак бир балээни көрөт.
Казанын сууга салып коюптур.
Тил менен тирүү адамды да өлтүрүүгө болот.
Токтогулдай ырчы бол, Толубайдай сынчы бол.
Жөөнүн энчисин атчан албайт.
Айкалышып уктасаң, ай жарыгы түн кызык.
Билим издеген өсөөр, бүлүк издеген өчөөр.
Элдештирмек — элчилден, жоолаштырмак — жуучудан.
Өкүрүктөн өлүк тирилбейт.
Кудай кылса кубаарыңдын акысы барбы.
Сыр алдырбас киши жок мактанса да, күнөө кылбас киши жок актанса да.
Улугуң сокур болсо, бир көзүндүжум.
Бетеге өзүн бий ойлойт, караган өзүн кан ойлойт.
Түйшүгү жок жан болбойт.
Бешиктен чыгып, тешикке киргенче.
Ат — эриндүү келет, эр — мурундуу келет.
Заманың бөрү болсо, бөрү бол.
Эр ташыса — элине, суу ташыса — жээгине.
Тойго барсаң тоюп бар, ашка барсаң ачка бар.
Кашын оңдоймун деп, көзүн чукуган.
Арпа — буудай аш болот, алтын — күмүш таш болот.
Кумурска да төөнүн өркөчүнө чыккысы келет.
Экөө келжиресе, үчүнчүсү болбо.
Жакшынын — шарапаты, жамандын — кесепети.
Бай болбогон бай болсо — отоого чөп койбойт, бий болбогон бий болсо — сүйлөөгө сөз койбойт.
Сөз айласын (жүйөсүн) билбеген, сүйлөй билбес жамандар, сөздү — өзүнө келтирет, көч айласын билбеген, көчтө (көчкөндө) көлүк өлтүрөт.
Ат мүдүрүлүп кайра оңолот.
Оорубаган онтобойт.
Момундун эсебин куу табат, куунун эсебин кудай табат.
Жакшы сөз менен жылан ийинден чыгыптыр.
Бакача чардаган, жыланча арбайт.
Карды токтун кайгысы жок.
Жаштын тилеги бир, жибектин түйүнү бир.
Чеңгел жеринде күркүрөйт.
Оозу күйгөн — айранды үйлөп ичет.
Көптөн качкан көмүүсүз калат.
Доолашаарың казы болсо, дартыңды аллага айт.
Сөөгү жакшы сөктүрбөйт.
Жылымчы оосурактын жыты жаман.
Баш — акылдын кабы, көз — жандын айнеги.
Каткырып күлгөн карыбайт.
Ашаарын ашаган, жашаарын жашаган.
Акыл сокурга көз, өлөсөгө жан, дудукка тил боло алат.
Бай менен кедей баш кошпойт.
Тили таттуу аш жейт, тили ачуу муш жейт.
Каркыра катары менен жүрөр, кадыры билген киши билер.
Каймактуу кашык, оозго салык.
Сен калкалаган душманды биз талкалаганда сүйлөшө жатарбыз.
Каардуу коңшуңдан кутулайын десең карыз бер.
Кадик мерген жол кылат, карайган бийик асканы.
Ырысы жокко ышкындан айтпайт, кешиги жокко кемирчектен айтпайт.
Отту үйлөсө өчөт.
Жаман өз ишине кулдук урат.
Энеңдин баткакта жатканын айтып келгенге сүйүн.
Кошунаң сокур болсо, бир көзүңдү кысып өт.
Биз тирүүлөй бир дөбөдөбүз, өлгөндө бир көрдөбүз.
Бир ит көрүп үрөт, бир ит көрбөй үрөт.
Жеңилер жоо алды — артына карабайт.
Баккан ээсине жараша малы семиз, төлү эгиз.
Жокко дабаа жок.
Көңүлдөгү сырды көз билдирет.
Арстандын оозунан жем талашпа.
Алтын байлык эмес, акыл — байлык.
Сууну жер бөгөйт, жоону эр бөгөйт.
Бөлүнгөндү бөрү жейт (жарылганды жоо алат).
Ар нерсенин орду болоор, көрбөгөн жер сонун болоор, жышааналуу эр жигиттин, кайда жүрсө жолу болоор.
Ат эриндүү болот, эр мурундуу болот.
Итти каппайт дебе, атты теппейт дебе.
Көзү сокурга жолуксаң — жолук, көкүрөгү сокурга жолукпа.
Чыкпай турган көз эле, чыгып кетти өзү эле.
Азга каниет кылбаган, көпкө ыраазы болбойт.
Жем талашпас куш болбос, сөз талашпас эр болбос.
Аялды ашынан тааны.
Эр чекишип бекишет.
Өгөй эне — өөнчүл, жетим бала — кекчил.
Бычактын көркү — курчунда, суусардын көркү — сыртында.
Өзгөнү коюп, өзүңдү айт.
Май сасыса — туз сыйпайт, туз сасыса — не сыйпайт.
Миң жаманга башчы болгуча, бир жакшыга кошчу бол.
Бер десең — үтүрөйөт, ал десең — жылмаят.
Сары савылды ичкендин жаны савил.
Шайыры болбой эл болбойт, пейили жакшы кем болбойт.
Аксак кой түштөн кийин маарайт.
Жакшы — сөздү таап сүйлөйт, жаман — каап сүйлөйт.
Бутунан мүдүрүлгөн (жаңылган) турат, тилинен (сөзүнөн) мүдүрүлгөн (жаңылган) турбайт.
Кара атан өлсө союлар, кан ата өлсө коюлар, он эки айда бир келген кар сонор кайдан табылар.
Бир жерде чеки иш кылган ар жерде кепке кемтик, сөзгө сөлтүк.
Төрт аяктуу мал да мүдүрүлөт.
Ойноп сүйлөсө да (айтам деп), оюндагысын айтат.
Жокту байдай сыйлагын, бай малынан түңүлсүн.
Карга карганын көзүн чукубайт.
Жакшы зайып таранчыны таяке, бөдөнөнү бөлө кылат.
Ден соолук — биринчи байлык.
Аяк (бут) жүгүрүгү ашка, ооз (тил) жүгүрүгү башка.
Боору бүтүн, башы эсен адам болбойт (жок).
Ит коруган жерге чычат.
Ата-эненди сыйласаң өз балаңдан жакшылык көрөсүң.
Улуу улуу эмес, урмат улуу.
Тулпар эрди сактайт, эр элди сактайт.
Карганы каз ордуна көторсө да, бок чокуганын койбойт.
Өнөр — түгөнбөс азык, жоголбос байлык.
Бейжай аял белгисиз ыйлайт.
Муңдууга мундуу муюшат.
Кой уурдаган, төө уурдайт.
Калпычынын куйругу бир тутам.
Эрте турган — сергек, ырыскыга — теңдеш.
Токойлуу жер аңсыз болбос.
Сынчынын сыңар өтүгү майрык.
Уйдун тууруна күтүп, уузуна күтпөптүр.
Эр жигиттин алганы жарашпаса алка жакасы ак болобу да, элине эмгек сиңип бак конобу.
Бар мактанса табылаар, жок мактанса чабылаар.
Карапайым адам — касиеттүү адам.
Тойдун көркү — аш, тоонун көркү — таш.
Эбепке — себеп, эгиз улакка — айры шыбак.
Сыйдын чеги болбойт.
Кайгы жокто кайын энем өлүп кайгыртты.
Калпычынын эртеңи түгөнбөйт.
Эсептүү дос айрылбас.
Арамзанын этеги узарбайт.
Жакшы ит өлүгүн көрсөтпөйт.
Сөз сөздөн чыгат, сүйлөбөсө эмнеден чыгат.
Жылдыздын көбү — асмандын көркү, билимдин көбү — акылдын көркү.
Мейманыңдын көзүнчө мышыгыңды «пыш» дебе.
Арамдан алган төөдөн, адалдан алган улак артык.
Тил таш (ты да) жарат.
Жалаң кудайга ишенген жөө калат.
Душман жумурткадан кыр табат.
Кымызды — ичкенге.
Уйга жүгөн салабы, үйрөнгөн адат калабы.
Жандуунун жаны башка.
Жаштыктын кадырын карыганда билет.
Укканыңа ишенбе, көргөнүңө ишен.
Бирөөнүн (жамандын) өзү (өңү) суук, бирөөнүн (өзүнөн да) сөзү суук.
Жаман туугандан жакшы коңшу артык.
Жолдошу көптүн олжосу көп.
Атадан алтоо болсо (туулса), ар жалгыздык башта бар.
Байдын малы кадырлуу, жардынын жаны кадырлуу.
Мал күтпөгөн куу такыр мал жайылып бүткөндө айдап журтка өтө албайт.
Малды көрүп пайгамбар жолдон чыгыптыр.
Түгөнөр уй түгүн жейт, түгүнөн кийин өзүн жейт.
Кең бычкан кийим жыртылат.
Мерген иши — илме кайып.
Душманга өлүм тилегенче өзүңө өмүр тиле.
Баатыр намыс үчүн туулуп, намыс үчүн өлөт.
Кузгундуку куу жыгачтын башында, бөрүнүкүтең орток.
Айтпай келген конок, аңдып жүргөн уурудай боз ала кылат.
Аш кадырын билбеген, үй ээсин уялтат.
Болор бала бешикте булкунат, болор кулун желеде жулкунат.
Үйүндө көптү талаада урбайт.
